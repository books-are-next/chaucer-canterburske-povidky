<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Poznámka překladatele">
    <meta name="apple-mobile-web-app-capable" content="yes">
    <title>Poznámka překladatele</title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="next" href="./canterburske_povidky_001.html">
    <link rel="self" href="canterburske_povidky_031.html">
    <meta name="identifier" content="chaucer-canterburske-povidky-d4b3eb7">
    <meta name="role" content="other">
  </head>
  <body data-nb-words="526" data-nb-chars="3636" class="nb-role-other nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="2" data-nb-chars="21"><span class="idea" data-nb-ref-number="1" id="idea1" data-nb-words="2" data-nb-chars="21">Poznámka překladatele</span></h1>
        <p class="chunk" data-nb-ref-number="2" id="chunk2" data-nb-words="91" data-nb-chars="622"><span class="idea" data-nb-ref-number="2" id="idea2" data-nb-words="91" data-nb-chars="622">Dnešním výborem z&nbsp;Chaucerových „Canterburských povídek“ se&nbsp;dostává českému čtenáři do&nbsp;rukou překlad, z&nbsp;něhož si&nbsp;může udělat představu o&nbsp;celku díla, vytvořeného básníkem v&nbsp;devíti fragmentech původně plánovaného cyklu. Na&nbsp;osmdesát rukopisů, lišících se&nbsp;vzájemně pořadím fragmentů, výpustkami, dodatky i&nbsp;omyly opisovačů, bylo podkladem pro pozdější kritická vydání, z&nbsp;nichž první pořídil v&nbsp;18. století Angličan Tyrwhitt. Po&nbsp;něm byly „Canterburské povídky“ vydány mnohokrát jak v&nbsp;původním textu, tak v&nbsp;převodech ze&nbsp;středověké angličtiny do&nbsp;současného jazyka. Byly překládány do&nbsp;mnoha řečí, ať&nbsp;už&nbsp;v&nbsp;plném znění, či&nbsp;ve&nbsp;výborech.</span></p>
        <p class="chunk" data-nb-ref-number="3" id="chunk3" data-nb-words="45" data-nb-chars="328"><span class="idea" data-nb-ref-number="3" id="idea3" data-nb-words="45" data-nb-chars="328">U&nbsp;nás – nepočítáme-li podstatně zkrácený prozaický přepis, vydaný před první světovou válkou – začal seznamovat českou literaturu s&nbsp;nejzralejším dílem Chaucerovým prof. Vilém Mathesius, který publikoval r. 1927 v&nbsp;Laichtrově sbírce školní četby „Světla“ svůj překlad prologu a&nbsp;povídky kněze jeptišek, pořízený nerýmovaným veršem.</span></p>
        <p class="chunk" data-nb-ref-number="4" id="chunk4" data-nb-words="31" data-nb-chars="211"><span class="idea" data-nb-ref-number="4" id="idea4" data-nb-words="31" data-nb-chars="211">Pokusil jsem se&nbsp;navázat na&nbsp;průkopnické dílo Mathesiovo svým prvním výborem z&nbsp;„Canterburských povídek“, přeloženým formou originálu, který vyšel v&nbsp;Družstevní práci v&nbsp;Praze r. 1941 s&nbsp;doslovem prof. Bohumila Trnky.</span></p>
        <p class="chunk" data-nb-ref-number="5" id="chunk5" data-nb-words="178" data-nb-chars="1195"><span class="idea" data-nb-ref-number="5" id="idea5" data-nb-words="178" data-nb-chars="1195">Dnešní výbor vznikl podstatným přepracováním prvního vydání a&nbsp;jeho doplněním o&nbsp;čtyři povídky a&nbsp;některé Chaucerovy přechody mezi příběhy. Snažil jsem se&nbsp;v&nbsp;něm v&nbsp;prvé řadě o&nbsp;vyzdvižení těch realistických rysů básníkova díla, pro něž je&nbsp;nám jedním z&nbsp;klasiků, kteří vytvářeli pokrokové kulturní dědictví lidstva. Současně jsem chtěl, aby výbor podával co&nbsp;nejúplnější obraz celku díla; proto jsou nezařazené do&nbsp;něho povídky nahrazeny spojovacími texty, které umožňují plynulou četbu. V&nbsp;přepracované podobě vyšly české „Canterburské povídky“ poprvé r. 1953 ve&nbsp;Státním nakladatelství krásné literatury, hudby a&nbsp;umění v&nbsp;Praze. Pro další vydání v&nbsp;Našem vojsku r. 1956 jsem text znovu přehlédl a&nbsp;na&nbsp;leckterém místě pozměnil znění jednotlivých veršů, a&nbsp;právě tak jsem provedl některé změny v&nbsp;tomto vydání připravovaném pro Odeon. Pouze místy jsem stačil do&nbsp;nynějšího knižního vydání zahrnout výtěžky práce na&nbsp;překladu muzikálové verze „Canterburských povídek“, který jsem v&nbsp;r. 1970 pořídil na&nbsp;základě nového novoanglického přepisu Coghillova a&nbsp;jevištní úpravy, již zpracoval N. Coghill s&nbsp;M. Starkiem. Muzikálová úprava byla pod názvem „Vesele do&nbsp;Canterbury“ poprvé česky uvedena v&nbsp;pražském Divadle Komedie.</span></p>
        <p class="chunk" data-nb-ref-number="6" id="chunk6" data-nb-words="83" data-nb-chars="613"><span class="idea" data-nb-ref-number="6" id="idea6" data-nb-words="83" data-nb-chars="613">Jako při překladu každého starého klasického díla, zpracovaného v&nbsp;originále mnoha vydavateli, vznikal můj výbor na&nbsp;základě četných textů, zejména původního textu vydaného Saundersem (u J. M. Denta, Londýn, 1904), Skeatem (Studenťs Chaucer, Oxford, 1901), novoanglických přepisů Burella (Everyman’s Library, Londýn, 1936) a&nbsp;Nicolsona (Garden City Publishing Company, New York, 1934). Z&nbsp;překladů do&nbsp;jiných jazyků jsem používal německého přebásnění W. Hertzberga (Bibliographisches Institut, Lipsko, bez udání roku v&nbsp;druhé polovině 19. stol.), který mi&nbsp;doplňoval anglická vydání a&nbsp;komentáře zvláště ve&nbsp;vysvětlivkách.</span></p>
        <p class="chunk" data-nb-ref-number="7" id="chunk7" data-nb-words="94" data-nb-chars="641"><span class="idea" data-nb-ref-number="7" id="idea7" data-nb-words="94" data-nb-chars="641">Hlavním překladatelským úkolem bylo přiblížit knihu dnešnímu našemu čtenáři natolik, aby mohl číst Chaucera jako živého autora minulosti. Usiloval jsem o&nbsp;překlad, který by&nbsp;byl bez porušení věrnosti autorovi zároveň výkladem, aby ušetřil čtenáři stálé nahlížení do&nbsp;seznamu vysvětlivek. Ani tato snaha ovšem nestačí objasnit všechny otázky, na&nbsp;které je&nbsp;možno při četbě narazit. Proto je&nbsp;dnešní vydání opatřeno jak doslovem prof. Zdeňka Vančury, který nám osvětluje dobu a&nbsp;společnost, z&nbsp;níž Chaucerovo dílo vyrůstalo,<a href="../Text/canterburske_povidky_034.html#_ftn20">[20]</a> tak vysvětlivkami a&nbsp;rejstříkem, v&nbsp;nichž jsou osvětleny otázky dílčí, vlastní a&nbsp;místní jména i&nbsp;některá slova cizího původu.</span></p>
        <p class="chunk" data-nb-ref-number="8" id="chunk8" data-nb-words="2" data-nb-chars="5"><span class="idea" data-nb-ref-number="8" id="idea8" data-nb-words="2" data-nb-chars="5">F. V.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./canterburske_povidky_001.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>