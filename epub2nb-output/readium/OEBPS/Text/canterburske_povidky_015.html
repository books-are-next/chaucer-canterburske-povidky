<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Canterburské povídky</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection3">
<h2 class="mlpuroven2basne">Vyprávění mnichovo</h2>

<p class="mlpverse">Když dokončil jsem svoji historii<br class="calibre11"/>
o Melibeovi a Prudencii,<br class="calibre11"/>
řek hostinský: „Můj svatý Madriáne,<br class="calibre11"/>
jsem věrný manžel před pohledem Páně,<br class="calibre11"/>
však piva sud bych bez řečí dal za to,<br class="calibre11"/>
kdyby má dobrá žena slyšela to!<br class="calibre11"/>
Ta, přiznám se vám, nemá ani zdání<br class="calibre11"/>
o mírnosti, co měla tahle paní.<br class="calibre11"/>
Kristova noho! Když mám bít své sluhy,<br class="calibre11"/>
přinese klacek se suky, a tuhý,<br class="calibre11"/>
a křičí: ‚Zab je! Zab ty lotry hned!<br class="calibre11"/>
Přeraž jim kosti, zpřerážej jim hřbet!‘<br class="calibre11"/>
A když nějaký soused v kostele<br class="calibre11"/>
ji nepozdraví řádně, hned je zle;<br class="calibre11"/>
a co teprv, když místo zasedne jí!<br class="calibre11"/>
To je pak řev! Hned pěst mám v obličeji<br class="calibre11"/>
a: ‚Pomsti svoji ženu, to jsi muž?<br class="calibre11"/>
Kristovy kosti! Hned mi dej svůj nůž<br class="calibre11"/>
a jdi si sednout k mému kolovrátku!‘<br class="calibre11"/>
A denně slyším znovu od začátku:<br class="calibre11"/>
‚To jsem se chytla!‘ výtka stíhá výtku,<br class="calibre11"/>
‚že jsem si brala tebe, třasořitku!<br class="calibre11"/>
Vždyť každý kluk tě strčí do kapsy!<br class="calibre11"/>
Ty bránit ženu! Ty, a troufat si?!‘<br class="calibre11"/>
Tak takhle žiju; když se nechci rvát,<br class="calibre11"/>
spasí mě před ní leda útěk z vrat.<br class="calibre11"/>
A kdybych nechtěl bouřit její hněv,<br class="calibre11"/>
rvát musel bych se jako vzteklý lev.<br class="calibre11"/>
Jednou mě takhle k mordu dožene,<br class="calibre11"/>
a tak mne ještě z obce vyžene.<br class="calibre11"/>
Jsemť nebezpečný, nůž když v ruce mám,<br class="calibre11"/>
na ni si ale přece netroufám.<br class="calibre11"/>
Má pěsti jako hrom, jak pozná každý,<br class="calibre11"/>
kdo protiví se jí a kdo ji dráždí.<br class="calibre11"/>
Nač se však rmoutit, drazí přátelé!</p>

<p class="mlpverse">Tak, pane mnichu, hezky vesele!“<br class="calibre11"/>
obrátil hovor. „Nekazte nám hru!<br class="calibre11"/>
Už blížíme se těsně k Rochestru!<br class="calibre11"/>
Jen popojeďte, teď je na vás řada!<br class="calibre11"/>
Však vaše jméno mě teď nenapadá;<br class="calibre11"/>
jak vám mám říkat? Jste dominus John,<br class="calibre11"/>
nebo don Tomáš, či don Albion?<br class="calibre11"/>
A jaké máte jméno po otci?<br class="calibre11"/>
Kůžičku máte věru kvetoucí;<br class="calibre11"/>
na dobré pastvě jste si vypás břuch,<br class="calibre11"/>
ne jako kajícník či bledý duch.<br class="calibre11"/>
Vy máte jistě ouřad velkolepý,<br class="calibre11"/>
bdít nad sakristií anebo sklepy!<br class="calibre11"/>
Při duchu svého táty, řek bych vám,<br class="calibre11"/>
že, kde jste doma, tam jste jistě pán.<br class="calibre11"/>
Vy nejste novic nebo prostý mnich,<br class="calibre11"/>
jste spíše mocný vládce, řekl bych,<br class="calibre11"/>
a k tomu máte postavu a svaly,<br class="calibre11"/>
že byste mohl rovnou lámat skály.<br class="calibre11"/>
A zatrať Bůh tu pošetilou hlavu,<br class="calibre11"/>
co určila vás duchovnímu stavu;<br class="calibre11"/>
jaký to kohout bujný by z vás byl,<br class="calibre11"/>
mít jen tu možnost, kolik máte sil,<br class="calibre11"/>
abyste moh své chtíče ukájeti;<br class="calibre11"/>
co byste zplodil zdravých, statných dětí!<br class="calibre11"/>
Ach Bože můj, a vy chodíte v kutně!<br class="calibre11"/>
Být já tak papež, to by bylo smutné<br class="calibre11"/>
odpírat ženu mužům plným síly,<br class="calibre11"/>
byť na temeni vyholeni byli!<br class="calibre11"/>
Však se ta škoda pozná na kolébce!<br class="calibre11"/>
Církev nám bere nejbujnější hřebce,<br class="calibre11"/>
my laikové jsme pouzí měkkýši!<br class="calibre11"/>
A odnož sotva kmen svůj převýší;<br class="calibre11"/>
proto jsou naši potomci tak slabí<br class="calibre11"/>
a na plození malátní a chabí.<br class="calibre11"/>
To proto naše ženušky tak rády<br class="calibre11"/>
ukojí s mnichy svoje bujné spády;<br class="calibre11"/>
platíte nejlíp Venušiny splátky,<br class="calibre11"/>
ne halíře, leč pěkné těžké zlatky!<br class="calibre11"/>
Nic ve zlém, pane, já jen do legrace;<br class="calibre11"/>
žert, jak však víme, může pravdou stát se.“</p>

<p class="mlpverse">Mnich zachovával důstojnost a klid,<br class="calibre11"/>
a potom řekl: „Chci se pokusit,<br class="calibre11"/>
ač neslušnost-li v tom kdo nespatří,<br class="calibre11"/>
říci vám příběh, ba i dva či tři.<br class="calibre11"/>
Kdo tedy chceš, jen popojeď sem blíž<br class="calibre11"/>
a o tom, jak žil svatý Edvard, slyš!<br class="calibre11"/>
Či tragédií pár snad pro začátek,<br class="calibre11"/>
těch znám snad sto, jich nemám nedostatek.<br class="calibre11"/>
Abych vám řekl, co je tragédie,<br class="calibre11"/>
toť příběh z dávných zápisů; v ní žije<br class="calibre11"/>
památka slávy různých veličin,<br class="calibre11"/>
na které potom padl temný stín,<br class="calibre11"/>
že v bídě zašli ti, kdož byli pány.<br class="calibre11"/>
Ty příběhy jsou často veršem psány<br class="calibre11"/>
o šesti stopách čili hexametrem;<br class="calibre11"/>
mnohé jsou v próze nebo jiným metrem<br class="calibre11"/>
rozličných délek, jak je komu vhod.<br class="calibre11"/>
To bude, myslím, stačit pro úvod.</p>

<p class="mlpverse">Nu, poslouchejte tedy, chcete-li;<br class="calibre11"/>
chci, abyste však předem věděli,<br class="calibre11"/>
že nebudu vše říkat po pořadí,<br class="calibre11"/>
tak jak to v knihách po hodnostech řadí,<br class="calibre11"/>
nejdříve papež, císař pak, pak král,<br class="calibre11"/>
leč že jsem všechno napřeskáčku vzal,<br class="calibre11"/>
to, co mi přišlo právě na paměť;<br class="calibre11"/>
omluvte, prosím, nevědomou změť!“<br class="calibre11"/>
V těch tragédiích oplakávám, žel,<br class="calibre11"/>
osudy těch, kdož z výše vznešené<br class="calibre11"/>
tak upadli, že lék se nenašel,<br class="calibre11"/>
jenž by jim vrátil štěstí ztracené.<br class="calibre11"/>
Kdo Fortunu, když prchá, dožene?<br class="calibre11"/>
Kdo zadrží kdy štěstí přelétavé?<br class="calibre11"/>
Nevěřte nikdo slepé Štěstěně;<br class="calibre11"/>
mé příklady jsou pradávné a pravé.</p>

<h3 class="mlpuroven3basne" id="sigil_toc_id_7">Lucifer</h3>

<p class="mlpverse">Ač nebyl člověk, ale anděl v ráji,<br class="calibre11"/>
já Luciferem nejspíš začal bych.<br class="calibre11"/>
Ač andělé se štěstí vymykají,<br class="calibre11"/>
z výsosti přece padl pro svůj hřích<br class="calibre11"/>
a dosud leží ve tmách pekelných.<br class="calibre11"/>
Ó Lucifere, pýcho andělů,<br class="calibre11"/>
teď Satan jsi a za to, že jsi zpych,<br class="calibre11"/>
pads hluboko a neunikneš zlu!</p>

<h3 class="mlpuroven3basne" id="sigil_toc_id_8">Adam</h3>

<p class="mlpverse">Hle, Adam, jehož v sadu damascenském<br class="calibre11"/>
svou rukou stvořil všemohoucí Pán,<br class="calibre11"/>
jenž nebyl zplozen mužem v lůně ženském;<br class="calibre11"/>
až na jediný strom byl ráj mu dán.<br class="calibre11"/>
Na zemi nebyl nikdy větší pán<br class="calibre11"/>
než Adam, dříve než si troufal krásti,<br class="calibre11"/>
a z blaženství byl za to vykázán<br class="calibre11"/>
do dřiny, do muk pekelných a strasti.</p>

<h3 class="mlpuroven3basne" id="sigil_toc_id_9">Samson</h3>

<p class="mlpverse">Hle, Samson, ten, který byl zvěstován<br class="calibre11"/>
andělem dlouho před svým zrozením;<br class="calibre11"/>
byl Bohu zaslíben, jak chtěl to Pán.<br class="calibre11"/>
Dokud měl zrak, byl vládcem vznešeným<br class="calibre11"/>
a nikdo nemoh poměřit se s ním<br class="calibre11"/>
co do chrabrosti, do tělesných sil.<br class="calibre11"/>
Až s tajemstvím se svěřil ženám svým<br class="calibre11"/>
a sebe sám tak bídně zahubil.</p>

<p class="mlpverse">Taková byla síla rekova,<br class="calibre11"/>
že beze zbraně, jen tak holou dlaní<br class="calibre11"/>
zabil a roztrh na dvě půlky lva,<br class="calibre11"/>
když na svatbu kdys bral se za svou paní.<br class="calibre11"/>
Leč ženinu přec podleh naléhání,<br class="calibre11"/>
a tajemství své vydal takhle v sázku;<br class="calibre11"/>
i zradila ho sokům bez meškání<br class="calibre11"/>
a opustila pro novější lásku.</p>

<p class="mlpverse">Tři stovky lišek chytil Samson lítý,<br class="calibre11"/>
ocasy jejich svázal dohromady<br class="calibre11"/>
a zapálil je tak, že oheň vznítil<br class="calibre11"/>
a rozdmýchal jej za liščími zády.<br class="calibre11"/>
I vzplála réva, obilí i sady,<br class="calibre11"/>
kam zaběhli ti liščí paliči.<br class="calibre11"/>
A tisíc mužů zabil během vády,<br class="calibre11"/>
když za zbraň měl jen čelist osličí.</p>

<p class="mlpverse">A když je pobil, tak ho jala žízeň,<br class="calibre11"/>
že obrátil se v mukách k Hospodinu:<br class="calibre11"/>
„Ó smiluj se a prokaž mi svou přízeň<br class="calibre11"/>
a dej mi napít, nebo bídně zhynu!“<br class="calibre11"/>
Tu z čelisti té, vyschlé na sušinu,<br class="calibre11"/>
z jednoho zubu svěží pramen trysk,<br class="calibre11"/>
i ukojil svou žízeň za vteřinu,<br class="calibre11"/>
jak v knize Soudců můžeme to číst.</p>

<p class="mlpverse">A v Gaze navzdor davu Filištínských<br class="calibre11"/>
jedenkrát v noci paží zocelenou<br class="calibre11"/>
městskou jim bránu mocnou silou vyzdvih<br class="calibre11"/>
a odnesl ji klidně na ramenou<br class="calibre11"/>
před zraky všech na pláňku vyvýšenou.<br class="calibre11"/>
Ó Samsone, jak statečně sis ved,<br class="calibre11"/>
že kdybys nebyl oklamán tou ženou,<br class="calibre11"/>
rovného tobě nenašel by svět!</p>

<p class="mlpverse">Samson se chránil kořalky i vína<br class="calibre11"/>
a jeho hlavy nedotkl se břit,<br class="calibre11"/>
jak nařídil mu anděl Hospodina;<br class="calibre11"/>
v kučerách svých měl pramen síly skryt.<br class="calibre11"/>
A vedl všechen izraelský lid<br class="calibre11"/>
po plných dvacet let, vždy rok co rok,<br class="calibre11"/>
až se tou ženou nechal ošálit,<br class="calibre11"/>
a pak mu z očí vytrysk slzí tok.</p>

<p class="mlpverse">Dalile řekl, v čem je jeho síla,<br class="calibre11"/>
tak miloval ji v slepé důvěře;<br class="calibre11"/>
leč jeho sokům všechno prozradila,<br class="calibre11"/>
a když s ní spal, tu ve své nevěře<br class="calibre11"/>
mu ostříhala dlouhé kadeře<br class="calibre11"/>
a vydala ho nepřátelům pak.<br class="calibre11"/>
Ti nečekali, až se sebéře,<br class="calibre11"/>
leč spoutavše ho, zničili mu zrak.</p>

<p class="mlpverse">Než jeho vlas byl krátce ostříhán,<br class="calibre11"/>
svět neměl pro něho dost silných pout;<br class="calibre11"/>
teď tahá mlýn a do dřiny je štván<br class="calibre11"/>
nebo se choulí ve vězeňský kout.<br class="calibre11"/>
Ó Samsone, ty, jenž jsi mohl slout<br class="calibre11"/>
soudcem a vládcem, nejsilnějším z lidí,<br class="calibre11"/>
ze slepých očí liješ slzí proud,<br class="calibre11"/>
když upadl jsi do hanby a bídy!</p>

<p class="mlpverse">A teď vám povím, jak ten chudák zhas.<br class="calibre11"/>
Když pro posměch jej vzali ke svým hrám<br class="calibre11"/>
ti nepřátelé na slavnostní kvas<br class="calibre11"/>
ve veliký a vyzdobený chrám,<br class="calibre11"/>
poslední nápor podnikl on tam:<br class="calibre11"/>
strh sloupy dva a s nimi celý strop<br class="calibre11"/>
a nepřátelé jeho i on sám<br class="calibre11"/>
v těch ruinách a troskách našli hrob.</p>

<p class="mlpverse">Knížata, vládci byli pohřbeni<br class="calibre11"/>
a jiných lidí na tři tisíce<br class="calibre11"/>
pod strženého zdiva kamení.<br class="calibre11"/>
Tím končí Samson v té mé povídce.<br class="calibre11"/>
Ten dávný příklad služ vám po výtce<br class="calibre11"/>
co varování; mlčte ve všem všudy<br class="calibre11"/>
před ženou o tom, co kdo ztajit chce,<br class="calibre11"/>
a zvlášť když běží o život a údy!</p>

<h3 class="mlpuroven3basne" id="sigil_toc_id_10">Herkules</h3>

<p class="mlpverse">O Herkulovi, čackém válečníku,<br class="calibre11"/>
o jeho činech každý vypráví,<br class="calibre11"/>
že byl svou dobou květem výtečníků;<br class="calibre11"/>
on zabil lva a vzal si kůži lví;<br class="calibre11"/>
Kentaury zkrotil; konec krvavý<br class="calibre11"/>
Harpyjím zchystal, ptačím příšerám;<br class="calibre11"/>
jablka zlatá vyrval drakovi<br class="calibre11"/>
a z pekel ukradl psa Kerbera.</p>

<p class="mlpverse">Jedovou hydru zabil jeden den<br class="calibre11"/>
a tyran Busiris jím též byl ubit<br class="calibre11"/>
a vlastním koním k žrádlu předhozen;<br class="calibre11"/>
zlomeným rohem Acheloa chlubit<br class="calibre11"/>
se rovněž moh a Caca doved zhubit;<br class="calibre11"/>
i Anteus, ten obr, před ním kles;<br class="calibre11"/>
a divokého kance uměl ubít<br class="calibre11"/>
a na ramenou klenbu nebe nes.</p>

<p class="mlpverse">Ba, nikdo nesklál tolik netvorů<br class="calibre11"/>
tak jako on, co svět náš světem stojí;<br class="calibre11"/>
a ode dvora létla ke dvoru<br class="calibre11"/>
ta pověst o něm, o hrdinství v boji.<br class="calibre11"/>
Svět celý prošel, všude na výboji,<br class="calibre11"/>
a nikdo neměl na něho dost sil;<br class="calibre11"/>
a mocné sloupy jako trofej svoji<br class="calibre11"/>
na obou koncích světa zasadil.</p>

<p class="mlpverse">Však Dejanira, hrdinova milá,<br class="calibre11"/>
krásná jak máje kvítek rozmilý,<br class="calibre11"/>
jak čteme v knihách, ta mu připravila<br class="calibre11"/>
novou a čistou pestrou košili.<br class="calibre11"/>
Ó žel a běda, jak je osud zlý!<br class="calibre11"/>
Tu košili tak lstivě prosák jed,<br class="calibre11"/>
že když ji oblék, tu mu za chvíli<br class="calibre11"/>
vyhnilo maso v jeden strašný vřed.</p>

<p class="mlpverse">Jsou autoři, kteří ji omlouvají,<br class="calibre11"/>
to zrádný Nessus utkal prý ten šat;<br class="calibre11"/>
já nechávám je, možná pravdu mají.<br class="calibre11"/>
Ten jed však vnik do Herkulových zad,<br class="calibre11"/>
a tak mu začal maso z těla rvát,<br class="calibre11"/>
že, vida, jak se jeho osud zvrt,<br class="calibre11"/>
v plamenech zemřel, žárem ohně sžat,<br class="calibre11"/>
neb potupnou mu byla jedem smrt.</p>

<p class="mlpverse">Tak skončil Herkules, ten slavný rek.<br class="calibre11"/>
Hle, vrtkavá jak byla Fortuna!<br class="calibre11"/>
Kdo hledá světskou čest a majetek,<br class="calibre11"/>
dřív nežli zví, je u samého dna.<br class="calibre11"/>
Moudrý je ten, kdo vlastní srdce zná.<br class="calibre11"/>
Vždyť úsměv Fortunin je hrozbou též;<br class="calibre11"/>
v záloze vždycky číhá, proradná,<br class="calibre11"/>
a zavrhne tě, než se naděješ.</p>

<h3 class="mlpuroven3basne" id="sigil_toc_id_11">Balsazar</h3>

<p class="mlpverse">Syn Nabukadnezarův, Balsazar,<br class="calibre11"/>
po smrti otce stal se pánem říše.<br class="calibre11"/>
Otcovy pýchy nezalek ho zmar,<br class="calibre11"/>
žil stejně zle, ba ještě hůře spíše;<br class="calibre11"/>
uctíval modly v pohrdavé pýše<br class="calibre11"/>
a myslel si, že nejjasněj se skví.<br class="calibre11"/>
Leč Fortuna ho rázem svrhla z výše<br class="calibre11"/>
a rozdělila jeho království.</p>

<p class="mlpverse">Kvas jednou vystrojil pro tisíc pánů<br class="calibre11"/>
a pobídl je, ať se rozveselí.<br class="calibre11"/>
Pak volal sluhy, slyšte, co měl v plánu:<br class="calibre11"/>
„Přineste sem ty nádoby,“ jim velí,<br class="calibre11"/>
„jež v dobách rozkvětu můj otec smělý<br class="calibre11"/>
dovezl z chrámu v Jeruzalémě!<br class="calibre11"/>
A vzdejme díky bohům, že jsme směli<br class="calibre11"/>
to udržet, co on vnes do země!“</p>

<p class="mlpverse">A jeho žena, šlechta, konkubíny,<br class="calibre11"/>
se obsluhovat dali vznešeně<br class="calibre11"/>
z těch svatých nádob všelikými víny.<br class="calibre11"/>
Vtom král však uzřel ruku na stěně,<br class="calibre11"/>
písmenu rychle kladla k písmeně,<br class="calibre11"/>
až hrůzou z toho pobledla mu líc.<br class="calibre11"/>
Ta ruka, na niž hleděl zděšeně,<br class="calibre11"/>
napsala <span class="mlpznakkurziva11b">Mene, tekel</span> a nic víc.</p>

<p class="mlpverse">A v celé zemi nenašel se mág,<br class="calibre11"/>
jenž vysvětlil by smysl toho psaní,<br class="calibre11"/>
až Daniela pozvali si pak.<br class="calibre11"/>
„Bůh, králi, tvému otci dal svou dlaní,“<br class="calibre11"/>
tak promluvil, „čest, moc a panování,<br class="calibre11"/>
leč on svou pýchou Boha zneuznal;<br class="calibre11"/>
i seslal na něho Pán sužování<br class="calibre11"/>
a jeho říši rozdělil a vzal.</p>

<p class="mlpverse">Z lidského rodu vyvržen v ten čas,<br class="calibre11"/>
jak známo je, on s osly přebýval;<br class="calibre11"/>
v dešti i v slunci s hovady se pás,<br class="calibre11"/>
až vnuknutím pak přece rozpoznal,<br class="calibre11"/>
že Bůh je ze všech nejmocnější král,<br class="calibre11"/>
že podléhá mu každý hodnostář.<br class="calibre11"/>
A Pán mu za to, že se takhle kál,<br class="calibre11"/>
zas vládu navrátil i lidskou tvář.</p>

<p class="mlpverse">Tys vše to znal; kdo tušit moh, že syn<br class="calibre11"/>
v otcově pýše rebelantské prodlí?<br class="calibre11"/>
Zneuctěn tebou byl náš Hospodin.<br class="calibre11"/>
Číš jeho poskvrnit byl skutek podlý;<br class="calibre11"/>
tvá žena, děvky tvé se s tebou shodly,<br class="calibre11"/>
ze svatých nádob popíjely vína<br class="calibre11"/>
a uctívaly s tebou tvoje modly;<br class="calibre11"/>
za to tě čeká pomsta Hospodina!</p>

<p class="mlpverse">On seslal dlaň, co na omítce stěn<br class="calibre11"/>
napsala <span class="mlpznakkurziva11b">Mene, tekel</span>. Dle těch run<br class="calibre11"/>
jsi dovládl, byls lehkým nalezen<br class="calibre11"/>
a zavržen ke králům bez korun;<br class="calibre11"/>
říš Médům propadne a Peršanům!“<br class="calibre11"/>
Té noci krále zhltl smrti chřtán<br class="calibre11"/>
a Darius pak dostal jeho trůn,<br class="calibre11"/>
ač jeho nárok nebyl nikde psán.</p>

<p class="mlpverse">Z toho si, páni, vzít lze naučení,<br class="calibre11"/>
že vládcův los je vrtkavý a zlý;<br class="calibre11"/>
když Fortuna se ve své přízni změní,<br class="calibre11"/>
vše vezme mu, co míval, rozdělí<br class="calibre11"/>
a rozloučí ho s jeho přáteli.<br class="calibre11"/>
Přátelství lidské, Štěstěnou nám dané,<br class="calibre11"/>
na zášť se mění, štěstí zklame-li;<br class="calibre11"/>
to platí pro krále i pro poddané.</p>

<h3 class="mlpuroven3basne" id="sigil_toc_id_12">Ugolino, hrabě pisánský</h3>

<p class="mlpverse">O velmoži tom z Pisy, Ugolinu,<br class="calibre11"/>
pro horké slzy těžko vyprávěti.<br class="calibre11"/>
Za Pisou stojí věž a v jejím stínu<br class="calibre11"/>
na věky věků padl do zajetí<br class="calibre11"/>
a s ním i jeho maličké tři děti,<br class="calibre11"/>
ne starší pěti let. Ó proklatá<br class="calibre11"/>
ty Fortuno, jak můžeš ubíjeti<br class="calibre11"/>
v takové kleci něžná ptáčata!</p>

<p class="mlpverse">Byl v žaláři tom k smrti odsouzen,<br class="calibre11"/>
an biskup Ruggieri zapřed nit<br class="calibre11"/>
intrik a lží; a takto popouzen<br class="calibre11"/>
se proti Ugolinu pozved lid<br class="calibre11"/>
a v žaláři mu vykázali byt.<br class="calibre11"/>
Tak skrovná jeho potrava tam byla,<br class="calibre11"/>
že nemohl s ní dobře vystačit,<br class="calibre11"/>
a k tomu byla zkažená a shnilá.</p>

<p class="mlpverse">Jednoho dne však, právě chvíle téže,<br class="calibre11"/>
kdy zpravidla jim nosívali jíst,<br class="calibre11"/>
žalářník hlučně zamkl bránu věže.<br class="calibre11"/>
On neřek slovo, ač si tím byl jist,<br class="calibre11"/>
leč myšlenka ho v srdci začla hníst,<br class="calibre11"/>
že nechají je hladem zahynout.<br class="calibre11"/>
„Ó žel, že pad jsem do těchto kdy míst!“<br class="calibre11"/>
A z očí vytryskl mu slzí proud.</p>

<p class="mlpverse">Nejmladší synek, byly mu tak tři,<br class="calibre11"/>
se vyptával: „Proč pláčeš, tatínku?<br class="calibre11"/>
Kdy nám už dají něco k večeři?<br class="calibre11"/>
Nemáme aspoň chleba trošinku?<br class="calibre11"/>
Nemohu usnout hlady. Božínku,<br class="calibre11"/>
kdybych tak usnul a moh pořád spát,<br class="calibre11"/>
když nemáme už ani drobinku,<br class="calibre11"/>
to by mě v bříšku netrápil ten hlad.“</p>

<p class="mlpverse">Tak ze dne na den plakal synáček,<br class="calibre11"/>
až nakonec pak, k otci přitulen,<br class="calibre11"/>
„Tatínku, sbohem, musím umřít,“ řek<br class="calibre11"/>
a zlíbal jej a umřel tentýž den.<br class="calibre11"/>
Tu otec jeho, žalem přemožen,<br class="calibre11"/>
hryzl si ruce, až krev vytryskla mu,<br class="calibre11"/>
a lkal: „Ty, Štěstěno, jsi vinna jen<br class="calibre11"/>
mým utrpením, hanba tvému klamu!“</p>

<p class="mlpverse">Ostatní děti myslely, že hlad<br class="calibre11"/>
jej donutil se hrýzt, ne hoře běs,<br class="calibre11"/>
a: „Tatínku, to nesmíš udělat!<br class="calibre11"/>
Tys nám dal život, vezmi si jej dnes<br class="calibre11"/>
a radši naše mladé maso sněz!“<br class="calibre11"/>
Tak plakaly a během dní pak dvou<br class="calibre11"/>
jeden i druhý hlady k zemi kles<br class="calibre11"/>
a umřely na jeho kolenou.</p>

<p class="mlpverse">Sám v zoufalství a hlady umořený<br class="calibre11"/>
ten hrabě z Pisy ukončil své žití,<br class="calibre11"/>
o vše, co měl, byv obrán od Štěstěny.<br class="calibre11"/>
Tím dostávám se na konec své niti.<br class="calibre11"/>
Kdo více by se chtěl však poučiti,<br class="calibre11"/>
velkého pěvce italského čti,<br class="calibre11"/>
jehož zvou Dante, každé slovo svítí<br class="calibre11"/>
v příběhu jeho s plnou jasností.</p>

<h3 class="mlpuroven3basne" id="sigil_toc_id_13">Nero</h3>

<p class="mlpverse">Ač nad Nerona nebyl hříšník větší,<br class="calibre11"/>
a moh se měřit s ďáblem pekelným,<br class="calibre11"/>
přec, jak nám o tom Suetonius svědčí,<br class="calibre11"/>
od jihu na sever vlád světem vším<br class="calibre11"/>
a všemi směry, kam jen sahal Řím.<br class="calibre11"/>
Měl roucha, která byla rubín samý,<br class="calibre11"/>
perla či safír s leskem modravým;<br class="calibre11"/>
tak oblíbil si třpytné drahokamy.</p>

<p class="mlpverse">Císařů jiných zpupné chtíče blednou<br class="calibre11"/>
před jeho pompou. Jak se tvrdívá,<br class="calibre11"/>
vždy odvrh tógu, kterou vzal jen jednou,<br class="calibre11"/>
tak byla jeho pýcha marnivá.<br class="calibre11"/>
Síť ze zlatého míval tkaniva,<br class="calibre11"/>
když rybařit si zmanul v Tiberu.<br class="calibre11"/>
Zákonem byla zvůle prchlivá;<br class="calibre11"/>
Fortuna hrála ve všem jeho hru.</p>

<p class="mlpverse">Řím zapálil a na ohni se pás;<br class="calibre11"/>
a senátorů několik sám sklál,<br class="calibre11"/>
jen aby slyšel jejich muky hlas;<br class="calibre11"/>
zavraždil bratra, se svou sestrou spal<br class="calibre11"/>
a vlastní matce život rozpáral,<br class="calibre11"/>
jen aby viděl, kde jej počala.<br class="calibre11"/>
Ó běda dni, jenž přinesl jen žal!<br class="calibre11"/>
Tak daleko až zašla zvůle zlá.</p>

<p class="mlpverse">Pro matčin život neprolil ni slzy<br class="calibre11"/>
a řekl jen: „To byla krásná žena.“<br class="calibre11"/>
Jak jenom mohl vyslovit tak drzý<br class="calibre11"/>
soud nad krásou, když byla zavražděna!<br class="calibre11"/>
Pak vína číš mu byla přinesena<br class="calibre11"/>
a na matku víc ani nepohléd.<br class="calibre11"/>
Když krutost bývá s mocí zasnoubena,<br class="calibre11"/>
žel, příliš hluboko se vsákne jed!</p>

<p class="mlpverse">Ten císař míval učitele v mládí,<br class="calibre11"/>
jenž k moudrosti a slušnosti ho ved,<br class="calibre11"/>
a jestli řeč knih dávných nepodvádí,<br class="calibre11"/>
byl ve své době pravý ctnosti květ.<br class="calibre11"/>
Žák s tímto mistrem zprvu bral se vpřed<br class="calibre11"/>
tak zdárně a tak moudře v lekcích svých,<br class="calibre11"/>
že, jak se praví, nebylo to hned,<br class="calibre11"/>
co převládlo v něm tyranství a hřích.</p>

<p class="mlpverse">Ten moudrý Seneca, o němž je řeč,<br class="calibre11"/>
byl pro Nerona ovšem nevítán;<br class="calibre11"/>
bylť proti hříchu jako ostrý meč,<br class="calibre11"/>
byť pouze slovem, a ne prškou ran.<br class="calibre11"/>
Říkával: „Císař, jenž je mocný pán,<br class="calibre11"/>
má v ctnosti mít, ne ve zvůli, svůj cíl!“<br class="calibre11"/>
Do lázně za to Neronem byl vhnán,<br class="calibre11"/>
kde vykrvácel z přeřezaných žil.</p>

<p class="mlpverse">Nero se také jako pacholík<br class="calibre11"/>
vzpíral, když mudřec na něho bral prut;<br class="calibre11"/>
vztek proto mstivý později v něm vznik<br class="calibre11"/>
a k učiteli proto byl tak krut.<br class="calibre11"/>
Leč Seneca byl raděj rozhodnut<br class="calibre11"/>
zemřít v té lázni, než by snášel déle<br class="calibre11"/>
ty útrapy a reptal na osud.<br class="calibre11"/>
Tak zabil Nero svého učitele.</p>

<p class="mlpverse">Leč Fortuna si také znelíbila<br class="calibre11"/>
být Neronově pýše zastánkyní;<br class="calibre11"/>
větší než jeho byla její síla,<br class="calibre11"/>
i řekla si: „To opravdu mě špiní,<br class="calibre11"/>
když takovýhle prostopášník nyní<br class="calibre11"/>
z mé vlastní vůle trůní nade všemi!<br class="calibre11"/>
Nebude dlouho v té své trůnní síni,<br class="calibre11"/>
já bez výstrahy srazím ho teď k zemi!“</p>

<p class="mlpverse">Bylo to v noci, kdy vzplál lidu vztek<br class="calibre11"/>
za jeho viny. Zaslech davu šum<br class="calibre11"/>
a sám se vydal z brány na útěk<br class="calibre11"/>
a tam, kde čekal spřátelený dům,<br class="calibre11"/>
tlouk na vrata; čím víc však přátelům<br class="calibre11"/>
si naříkal, tím pevněj zamkli brány.<br class="calibre11"/>
I bylo mu, jak prašivým je psům,<br class="calibre11"/>
a šel svou cestou jako zařezaný.</p>

<p class="mlpverse">Dav hnal se tam a sem a spustil křik —<br class="calibre11"/>
slyšel to dobře na své vlastní uši:<br class="calibre11"/>
„Kde je ten Nero, vrah a ukrutník?!“<br class="calibre11"/>
Tu strachy divže nevypustil duši<br class="calibre11"/>
a k bohům volal, že ho hrůza kruší,<br class="calibre11"/>
ať pomohou; a sám se pak chtěl sklát,<br class="calibre11"/>
když uviděl, že bohové jsou hluší,<br class="calibre11"/>
a šel se zabít poblíž do zahrad.</p>

<p class="mlpverse">Tam v zahradě dva byli chlapíci,<br class="calibre11"/>
plameny jejich ohně rudě plály,<br class="calibre11"/>
a k nim se vrhl Nero prosící,<br class="calibre11"/>
aby mu radši hlavu uřezali,<br class="calibre11"/>
leč bez potupy tělo ponechali,<br class="calibre11"/>
až bude mrtev, klid by dopřáli mu.<br class="calibre11"/>
A pak se zabil, tak byl uzoufalý,<br class="calibre11"/>
a Fortuna se smála tomu šprýmu.</p>

<h3 class="mlpuroven3basne" id="sigil_toc_id_14">Krésus</h3>

<p class="mlpverse">Bohatý Krésus, druhdy lydský král,<br class="calibre11"/>
z něhož král Cyrus takový měl strach,<br class="calibre11"/>
byl zajat, když se pýchou zalykal,<br class="calibre11"/>
a k upálení v ohni kat ho táh.<br class="calibre11"/>
Vtom déšť však z oblak všechen oheň splách<br class="calibre11"/>
a Krésus unik, díky této vláze.<br class="calibre11"/>
Leč nezměnil se ve svých myšlenkách,<br class="calibre11"/>
a proto pozděj skončil na provaze.</p>

<p class="mlpverse">Sotvaže unik, znovu začal reje,<br class="calibre11"/>
hned zase volal vojska do zbraně.<br class="calibre11"/>
Myslel si, že mu Fortuna tak přeje,<br class="calibre11"/>
když seslala mu déšť ten k záchraně,<br class="calibre11"/>
že nezahyne nikdy po ráně.<br class="calibre11"/>
A k tomu v noci byl mu seslán sen,<br class="calibre11"/>
po kterém zpychl zas tak přehnaně,<br class="calibre11"/>
že pomstou svou byl všecek rozpálen.</p>

<p class="mlpverse">Byl na stromě, tak ve snu se mu snilo,<br class="calibre11"/>
a Jupiter mu záda omýval<br class="calibre11"/>
a potom Phoebus rouškou skvěle bílou<br class="calibre11"/>
jej osušil; tím zpychl tak ten král,<br class="calibre11"/>
že svoji dceru ihned povolal,<br class="calibre11"/>
jež byla všeho vykládání znalá,<br class="calibre11"/>
a po významu svého snu se ptal.<br class="calibre11"/>
A hle, jak ona sen ten vykládala:</p>

<p class="mlpverse">„Strom,“ pravila mu, „značí šibenici,<br class="calibre11"/>
a Jupiter, to značí déšť a sníh,<br class="calibre11"/>
a Phoebus s rouškou bělostně se skvící,<br class="calibre11"/>
toť paprsků je symbol slunečních.<br class="calibre11"/>
Ty budeš, otče, viset, řekla bych;<br class="calibre11"/>
omýván deštěm, v slunci budeš schnout.“<br class="calibre11"/>
Tak od Fanie, vlastní dcery, stih<br class="calibre11"/>
jej upřímný a nezakrytý soud.</p>

<p class="mlpverse">I pověšen byl Krésus, pyšný vládce;<br class="calibre11"/>
k čemu je trůn, když vládce dovládne!<br class="calibre11"/>
Tak v tragédii vždycky musí stát se,<br class="calibre11"/>
tak Fortuna vždy zrádně napadne<br class="calibre11"/>
mocnáře pyšné bez udání dne,<br class="calibre11"/>
a proto nad tím pěvec může lkát.<br class="calibre11"/>
Když nejvíc věříš jí, té proradné,<br class="calibre11"/>
skryje se za mrak, připraví ti pád…</p>

</div>
</body>
</html>