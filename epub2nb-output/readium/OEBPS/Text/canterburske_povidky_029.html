<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Canterburské povídky</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection3">
<h2 class="mlpuroven2kapitola">Povídka venkovského faráře</h2>

<p class="mlptextbez1radku">V úvodu o 74 sdruženě rýmovaných verších vyzval
hostinský faráře, aby dal k lepšímu své vyprávění. Farář odpověděl, že nebude
vyprávět ani pošetilosti, ani neumí veršovat; chce-li však společnost
vyslechnout neumělý mravoučný příběh v próze, že je ochoten začít. Všichni souhlasili,
neboť se jim zdálo vhodné uzavřít pouť tímto způsobem. Tak hostinský udělil
faráři slovo, když mu byl šeptem doporučil, aby hleděl být stručný.</p>

<p class="mlptext">Následuje prozaický text, který by zabral kolem jednoho sta
knižních stránek. Není to ve skutečnosti povídka, nýbrž náboženský traktát o významu
pokání, zpovědi a účinné lítosti za hříchy. Jednotlivé vývody a důkazy jsou
scholasticky přesně rozškatulkovány. Text oplývá množstvím citátů z bible i z církevních
otců. S velkou podrobností rozebírá sedm smrtelných hříchů, pýchu, závist,
hněv, lenost, lakomství, obžerství a smilstvo, jakož i množství ostatních
hříchů z nich vyplývajících, i výčet ctností, jimiž lze proti zlu bojovat.</p>

</div>
</body>
</html>