<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Canterburské povídky</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection3">
<h2 class="mlpuroven2kapitola">Povídka juristova</h2>

<p class="mlptextbez1radku">má i s úvodem 1160 veršů v sedmiřádkových stancích
téhož typu jako v našem výboru zahrnutá povídka studentova. V úvodním dialogu
mezi hostinským a juristou se objevuje zmínka o některých starších dílech
Chaucerových.</p>

<p class="mlptext">Jurista pak začal líčit osudy krásné a ctnostné křesťanky
Konstance, dcery císaře římského. Kupci ze Sýrie, kteří ji v Římě poznali,
vyprávěli o ní svému sultánu. Ten po ní zatoužil a přijal i se svým dvorem křesťanství,
aby se s ní mohl oženit. Jeho matka však pomstila potupu mohamedánské víry a po
příjezdu nevěsty do Sýrie dala pobít její průvod i všechny syrské pokřestěnce,
včetně svého syna.</p>

<p class="mlptext">Konstance byla vsazena do člunu bez vesel a vydána na pospas
mořským vlnám. Bloudila po moři několik let, pro svou ctnost udržována na živu
boží milostí. Konečně byla vyvržena na břeh v Northumberlandu v severní
Anglii, v pohanské zemi, kde byli křesťané pronásledováni.</p>

<p class="mlptext">Ujali se jí kastelán pobřežního hradu a jeho žena, které její
ctnost obrátila na křesťanskou víru. Po nějakém čase se pokusil mladý rytíř ze
sousedství o její lásku. Když jej Konstance odmítla, zavraždil v pomstychtivosti
ženu kastelánovu, aby mohl svůj zločin svést na Konstanci. Ale před soudem
krále země, Ally, boží ruka zázračně ztrestala úkladníka. Král, okouzlen
ctností a krásou nevinně obžalované a pohnut zázrakem, přijal křesťanství a s Konstancí
se oženil.</p>

<p class="mlptext">Za čas, právě v době, kdy byl Alla ve válce, se narodil
Konstanci synek Mauricius. Králova zlá matka, která nepřála jeho sňatku,
vyměnila dopis, oznamující Allovi radostnou událost. Král se z podvrženého
listu domníval, že Konstance porodila nestvůru, přesto však jí svým listem
odpustil. Ale zlá matka zadržela po cestě posla a vyměnila i tento dopis za
příkaz, aby byla Konstance i se synáčkem vsazena do člunu a vypuzena na širé
moře.</p>

<p class="mlptext">Král se vrátil z války, vyšetřil, co se stalo, a zabil
podvodnou matku. Konstanci s dítětem chránila potom po celá léta ruka boží na
moři i na pevnině, v pohanské zemi, kde se člun zastavil. Konstance přemohla
zlotřilce, který se ji pokusil znásilnit, a na další pouti se dostala se svým
člunem do Středozemního moře.</p>

<p class="mlptext">Římský císař zatím poslal svého senátora do Sýrie, aby
ztrestal vrahy křesťanů a své domněle mrtvé dcery. Po splnění úkolu na zpáteční
cestě do Říma vylovil senátor z moře Konstanci s Mauriciem a ubytoval je ve
svém domě; nikdo v ní však nepoznal dceru císařovu.</p>

<p class="mlptext"><span class="calibre16">Zároveň dorazil do Říma král
Alla, aby se kál ze zabití své zlé matky.</span> Senátor, který zachránil
Konstanci, mu vyjel vstříc a vzal s sebou v průvodu i malého Mauricia. Podle
podoby poznal v něm král své dítě a brzy se tak setkal i se ženou. Na její
žádost pozval do svého římského domu na návštěvu císaře, jenž tak našel dávno
oplakanou dceru.</p>

<p class="mlptext">Konstance pak žila šťastně se svým mužem v jeho království.
Když zemřel, vrátila se do Říma, kde se její syn stal později císařem, a ona v míru
dožila svůj život, plný dobrodružství.</p>

</div>
</body>
</html>