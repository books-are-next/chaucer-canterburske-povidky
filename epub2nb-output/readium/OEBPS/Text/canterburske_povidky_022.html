<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Canterburské povídky</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection3">
<h2 class="mlpuroven2basne">Povídka studentova</h2>

<p class="mlpverse">„Vy, pane žáku,“ hostinský náš praví,<br class="calibre11"/>
„jedete tiše, plachý, ostýchavý,<br class="calibre11"/>
jak nevěstinka před nedávnem vdaná;<br class="calibre11"/>
neřek jste slova od samého rána.<br class="calibre11"/>
Snad myslíte na ty své disputace,<br class="calibre11"/>
však Šalamoun dí: čas má každá práce!<br class="calibre11"/>
Propánakrále, proberte se z dum,<br class="calibre11"/>
teď není čas na žádné studium!<br class="calibre11"/>
K lepšímu dejte něco veselého!<br class="calibre11"/>
Když hru kdo začal, zajisté i jeho<br class="calibre11"/>
pravidlo hry tak jako všechny váže.<br class="calibre11"/>
Nekažte však, jak fráter v postu káže,<br class="calibre11"/>
když pro hřích starý rozplakat nás chce,<br class="calibre11"/>
ať neusnem při vaší historce!</p>

<p class="mlpverse">Rozmarnou, pěknou zápletku ať to má!<br class="calibre11"/>
Své figury a fráze nechte doma,<br class="calibre11"/>
by pro vysoký styl se uchovaly,<br class="calibre11"/>
takový, jakým psát se může králi.<br class="calibre11"/>
Tak prostě mluvte, prosím vás, teď chvíli,<br class="calibre11"/>
aby vás všichni dobře pochopili!“</p>

<p class="mlpverse">Ten vážný student děl mu mírně:<br class="calibre11"/>
„Vám, můj milý pane, nyní podléhám.<br class="calibre11"/>
Vy jste byl zvolen, abyste nám vlád,<br class="calibre11"/>
a proto chci vás poslechnouti rád<br class="calibre11"/>
tak dalece, jak je to rozumné.<br class="calibre11"/>
Vyprávět příběh tedy nechte mne;<br class="calibre11"/>
z Padovy znám jej od učence ctného,<br class="calibre11"/>
jejž proslavilo celé dílo jeho;<br class="calibre11"/>
teď už je mrtev, pohřben do rakve,<br class="calibre11"/>
Bůh přej mu pokoj v laskavosti své!</p>

<p class="mlpverse">Petrarca byl to, básník laureát,<br class="calibre11"/>
jenž sladkým slovem doved rozlévat<br class="calibre11"/>
básněmi po vší Itálii jas,<br class="calibre11"/>
jak filosofií Lignano zas<br class="calibre11"/>
a vůbec vědou i znalostí práva.<br class="calibre11"/>
Leč smrt, jež nás tu déle nenechává<br class="calibre11"/>
než chvilku, zdá se, co by mžikly zraky,<br class="calibre11"/>
jej zhubila, jak zahubí nás taky.</p>

<p class="mlpverse">Leč mluvme dále o tom muži ctném,<br class="calibre11"/>
jenž seznámil mne s tímto příběhem.<br class="calibre11"/>
On popsal nejdřív ve vysokém stylu,<br class="calibre11"/>
nežli se dostal ke vlastnímu dílu,<br class="calibre11"/>
kraj piemontský v dlouhém nástinu<br class="calibre11"/>
a saluzzskou též celou krajinu<br class="calibre11"/>
i Apeniny, které se tam tyčí<br class="calibre11"/>
a Lombardie západ ohraničí,<br class="calibre11"/>
o Monte Viso začal vykládat,<br class="calibre11"/>
o hoře té, kde tryská řeka Pád,<br class="calibre11"/>
sbírajíc odtud prameny svých vod,<br class="calibre11"/>
a potom roste cestou na východ<br class="calibre11"/>
přes Emilii směrem k Benátkám;<br class="calibre11"/>
bylo by dlouhé všechno líčit vám.<br class="calibre11"/>
A smím-li tady říci skromný soud,<br class="calibre11"/>
ten prolog možno dobře vyškrtnout,<br class="calibre11"/>
on jenom chtěl své látce úvod dát,<br class="calibre11"/>
leč poslyšte, už vyprávěl bych rád.“</p>

<h3 class="mlpuroven3basne" id="sigil_toc_id_15">Začíná se část první</h3>

<p class="mlpverse">V západních Vlaších, u samotné paty<br class="calibre11"/>
té Monte Viso, jež se tyčí v středu,<br class="calibre11"/>
je šťastný kraj, na statky přebohatý.<br class="calibre11"/>
Co měst a věží zříš tam při pohledu,<br class="calibre11"/>
jež stavěli už v dobách našich dědů!<br class="calibre11"/>
A v mnoha směrech je to pravý ráj;<br class="calibre11"/>
Saluzzo zve se tento sličný kraj.</p>

<p class="mlpverse">V tom kraji měli kdysi markrabího,<br class="calibre11"/>
jenž vlád, jak jeho předci panovali.<br class="calibre11"/>
K službám mu stáli, byli poslušni ho<br class="calibre11"/>
poddaní všichni, velcí jako malí.<br class="calibre11"/>
Tak žil vždy šťastně; stejně se ho báli,<br class="calibre11"/>
jako byl z přízně štěstí milovaný —<br class="calibre11"/>
jak prostým lidem, tak i mezi pány.</p>

<p class="mlpverse">Z nejlepší krve lombardské byl dítě,<br class="calibre11"/>
abych řek též o jeho rodu tady,<br class="calibre11"/>
byl sama ctnost a ved si znamenitě,<br class="calibre11"/>
krásný byl člověk, plný sil a mladý<br class="calibre11"/>
a vážný dost, aby byl schopen vlády;<br class="calibre11"/>
a Walter zval se onen mladý vládce.<br class="calibre11"/>
Jen něco snad mu dalo vytýkat se.</p>

<p class="mlpverse">Tak vytkl bych mu, že byl bez starosti<br class="calibre11"/>
o budoucnost a její nebezpečí,<br class="calibre11"/>
že uznával jen choutky přítomnosti.<br class="calibre11"/>
O lov a honbu jevil zájem větší<br class="calibre11"/>
než o věci, jež hodnější jsou řeči,<br class="calibre11"/>
a nejhůře — on nechtěl ani za nic<br class="calibre11"/>
se oženit, a zůstával tak panic.</p>

<p class="mlpverse">Tím poddaní tak byli zarmouceni,<br class="calibre11"/>
že jednou v davu přišel k němu lid,<br class="calibre11"/>
a ten, kdo nejlíp znal se ve vědění,<br class="calibre11"/>
snad že pán od něho chtěl zprávu mít<br class="calibre11"/>
o přáních lidu, snad že vyjádřit<br class="calibre11"/>
nejlépe doved, co měl na paměti,<br class="calibre11"/>
promluvil takto k tomu markraběti:</p>

<p class="mlpverse">„Šlechetný pane, dobře jsme si jisti<br class="calibre11"/>
lidskostí vaší, důvěra z ní vane,<br class="calibre11"/>
že kdykoli nás začne něco hnísti,<br class="calibre11"/>
smíme vám říci, co nám v mysli tane.<br class="calibre11"/>
Vyslyšte ve své šlechetnosti, pane,<br class="calibre11"/>
jak zarmoucený lid k vám naříká si!<br class="calibre11"/>
Nenechte darmo zníti naše hlasy!</p>

<p class="mlpverse">Ač mne se netýká ta celá věc<br class="calibre11"/>
víc nežli jiných v našem shromáždění,<br class="calibre11"/>
mně, vzácný pane, prokázal jste přec<br class="calibre11"/>
tolikrát přízeň, že tím osmělený<br class="calibre11"/>
troufám si nejspíš prosit o slyšení,<br class="calibre11"/>
abychom směli přednést svoji žádost,<br class="calibre11"/>
a dle své vůle učiňte jí zadost!</p>

<p class="mlpverse">Ve všem je, pane, naše láska s vámi<br class="calibre11"/>
a vždycky byla s vašimi též činy,<br class="calibre11"/>
že neumíme představit si sami,<br class="calibre11"/>
jak mohli bychom býti šťastnějšími,<br class="calibre11"/>
až na jedno; hned zahnal byste stíny,<br class="calibre11"/>
kdybyste chtěl se, pane, oženit,<br class="calibre11"/>
pak byl by šťasten úplně váš lid.</p>

<p class="mlpverse">Skloňte svou šíji pod tím blahým jhem,<br class="calibre11"/>
ne otroctví, leč vůle svrchované,<br class="calibre11"/>
jež manželstvím anebo sňatkem zvem;<br class="calibre11"/>
a v moudrosti své vzpomeňte si, pane,<br class="calibre11"/>
že dny nám letí zrovna jako štvané;<br class="calibre11"/>
ať jedem, jdeme, sníce nebo bdíce,<br class="calibre11"/>
čas prchá nám a nedá zastavit se.</p>

<p class="mlpverse">A ačkoli dnes vaše mládí vzkvétá,<br class="calibre11"/>
stáří se mlčky, neúprosně plíží;<br class="calibre11"/>
smrt hrozí všem a po všem bude veta,<br class="calibre11"/>
na rod a stav se pranic neohlíží<br class="calibre11"/>
a třebaže ta jistota nás tíží,<br class="calibre11"/>
že zemřeme, tak není nikdy žádné<br class="calibre11"/>
jistoty o dni, kdy ten los nám padne.</p>

<p class="mlpverse">Vyslyšte, pane, upřímný náš hlas,<br class="calibre11"/>
víte, že ve všem ctíme vaši vládu;<br class="calibre11"/>
čekáme, pane, jenom na souhlas,<br class="calibre11"/>
a najdeme vám ženu bez odkladu<br class="calibre11"/>
z nejlepší krve, s ctnostmi všeho řádu,<br class="calibre11"/>
co jich má zem; tak budete si vésti,<br class="calibre11"/>
jak mníme, Bohu a též sobě ke cti!</p>

<p class="mlpverse">Sejměte z nás tu stálou strachu tíž<br class="calibre11"/>
a ožeňte se, jak to žádá zvyk,<br class="calibre11"/>
aby snad — Bože, tomu zabraniž —<br class="calibre11"/>
kdybyste umřel, rod váš nezanik<br class="calibre11"/>
a nepřišel snad cizí následník!<br class="calibre11"/>
Pak běda nám a běda lidu všemu!<br class="calibre11"/>
Prosíme proto, najděte si ženu!“</p>

<p class="mlpverse">Pokorné prosby, jejich výraz tklivý,<br class="calibre11"/>
vzbudily v srdci markraběte soucit.<br class="calibre11"/>
„Poddaní drazí, tak za tím jste šli vy,<br class="calibre11"/>
co sám jsem dosud neměl za žádoucí.<br class="calibre11"/>
K volnosti své jsem planul láskou žhoucí,<br class="calibre11"/>
a tu lze zřídka v sňatku postihnout;<br class="calibre11"/>
svobodu změním za otroctví pout.</p>

<p class="mlpverse">Leč vaší dobré snahy jsem si všim<br class="calibre11"/>
a znám už dobře moudrost vašich rad;<br class="calibre11"/>
a z vlastní vůle proto souhlasím,<br class="calibre11"/>
že ožením se v krátkosti a rád.<br class="calibre11"/>
Leč chcete-li mi ženu vyhledat,<br class="calibre11"/>
v tom zapomeňte na to, s čím jste přišli,<br class="calibre11"/>
a myšlenku tu pusťte, prosím, z mysli!</p>

<p class="mlpverse">Ví Bůh, že často bývá mnoho plev<br class="calibre11"/>
i mezi dětmi rodu, jenž je ctěný;<br class="calibre11"/>
ctnost dává Bůh, a nikoli snad krev,<br class="calibre11"/>
ze které byly děti narozeny.<br class="calibre11"/>
Já věřím v milost; proto výběr ženy,<br class="calibre11"/>
svůj sňatek, stav a všechno svoje štěstí<br class="calibre11"/>
poroučím Jemu, Jím se nechám vésti.</p>

<p class="mlpverse">Nechte mne, ať si najdu ženu sám,<br class="calibre11"/>
má vlastní bedra ať to břímě zkusí;<br class="calibre11"/>
leč prosím vás, a to vám ukládám,<br class="calibre11"/>
že manželce mé, kterou vyberu si,<br class="calibre11"/>
po celý život každý z vás pak musí<br class="calibre11"/>
sloužit s tou úctou v počinu i slovu,<br class="calibre11"/>
jako by šlo o dceru císařovu.</p>

<p class="mlpverse">A každý z vás ať stvrdí přísahou,<br class="calibre11"/>
že proti volbě mé se nepostaví;<br class="calibre11"/>
opouštím pro vás celou volnost svou,<br class="calibre11"/>
a jenom ta mne svobody mé zbaví,<br class="calibre11"/>
k níž moje srdce cit pocítí pravý.<br class="calibre11"/>
A nestačí-li tohle na souhlas,<br class="calibre11"/>
pak o tom mlčte, o to prosím vás!“</p>

<p class="mlpverse">Tu ze srdce mu všichni přísahali,<br class="calibre11"/>
všechno, co chtěl, a nikdo neřek ne;<br class="calibre11"/>
a prosili jej, dříve než se vzdálí,<br class="calibre11"/>
ať ráčí k svatbě určit lhůtu dne,<br class="calibre11"/>
co nejdříve jak jen se rozhodne,<br class="calibre11"/>
protože stále měli trochu strach,<br class="calibre11"/>
aby se pán z té svatby nevytáh.</p>

<p class="mlpverse">Den tedy určil podle svého zdání,<br class="calibre11"/>
kdy najisto, jak děl, chtěl oženit se,<br class="calibre11"/>
jen aby splnil jejich vroucí přání.<br class="calibre11"/>
Tu pokorou jim zazářily líce,<br class="calibre11"/>
a uctivě si před ním klekajíce,<br class="calibre11"/>
mu děkovali; a když došli k cíli,<br class="calibre11"/>
zas k domovu se všichni obrátili.</p>

<p class="mlpverse">Markrabě potom kázal dvořanům<br class="calibre11"/>
připravit vše pro svatby slavný den,<br class="calibre11"/>
pážatům, pánům, co jich měl jen dům,<br class="calibre11"/>
hned nějaký byl úkol přidělen,<br class="calibre11"/>
a každý spěchal, co měl síly jen,<br class="calibre11"/>
a vynaložil veškerou svou píli,<br class="calibre11"/>
důstojně aby slavnost připravili.</p>

<h3 class="mlpuroven3basne" id="sigil_toc_id_16">Zde končí část první a začíná
se část druhá</h3>

<p class="mlpverse">Poblíže zámku toho ctného vládce,<br class="calibre11"/>
kde strojily se k svatbě hostiny,<br class="calibre11"/>
vesnička malá vyzírala sladce<br class="calibre11"/>
na nejkrásnějším místě krajiny,<br class="calibre11"/>
jež byla sídlem místní chudiny<br class="calibre11"/>
i jejich stád; tam živili se prací,<br class="calibre11"/>
tím, co z té půdy mohli vyzískat si.</p>

<p class="mlpverse">A jeden z nich byl vůbec nejchudší;<br class="calibre11"/>
leč tvoje milost, na nebesích Pane,<br class="calibre11"/>
jestli tvá vůle to tak předurčí,<br class="calibre11"/>
i do prostého chléva někdy skane;<br class="calibre11"/>
jej Janikola zvali vesničané;<br class="calibre11"/>
měl sličnou dceru a ta krásná panna<br class="calibre11"/>
Griselda byla jménem nazývána.</p>

<p class="mlpverse">Když o ctnosti má zpráva býti dána,<br class="calibre11"/>
tu byla z prvních, nad nimiž se klene<br class="calibre11"/>
báň oblohy. Jsouc chudě vychována,<br class="calibre11"/>
rozkoší měla srdce nezkažené<br class="calibre11"/>
a pila častěj vodu od pramene<br class="calibre11"/>
než ze soudku; a jak ji otec ved,<br class="calibre11"/>
pracovat znala, ne však zahálet.</p>

<p class="mlpverse">Ač byla panna téměř dětských let,<br class="calibre11"/>
přec v hrudi panenské už teď jí zrála<br class="calibre11"/>
statečnost srdce, vážný cit a vznět;<br class="calibre11"/>
otcova péče, laskavá a stálá,<br class="calibre11"/>
ji s pozorností něžnou vychovala;<br class="calibre11"/>
pár ovcí pásla, stále byla činná,<br class="calibre11"/>
až do chvíle, kdy spánek započíná.</p>

<p class="mlpverse">Když hnala domů, často nanosila<br class="calibre11"/>
kořínků různých, všelikého býlí,<br class="calibre11"/>
jež vařila si a z nichž potom žila,<br class="calibre11"/>
a v jejím loži tvrdé hrany byly;<br class="calibre11"/>
leč svému otci s pokorou a s pílí,<br class="calibre11"/>
s jakou jen dítě může otce ctíti,<br class="calibre11"/>
vždy sladila a zkrášlovala žití.</p>

<p class="mlpverse">Griseldu skromnou, cudnou dívčici,<br class="calibre11"/>
markrabě často pozoroval dlouze,<br class="calibre11"/>
když kolem jezdil na svou štvanici,<br class="calibre11"/>
leč nehověl tím prostopášné touze,<br class="calibre11"/>
když na ni hleděl; dívával se pouze<br class="calibre11"/>
velice vážně se zálibou na ni<br class="calibre11"/>
a často při tom upad v přemítání.</p>

<p class="mlpverse">K srdci mu přirost ženskosti té květ<br class="calibre11"/>
i její ctnost, jakou jen zřídka mají dívky<br class="calibre11"/>
tak něžně mladé na pohled.<br class="calibre11"/>
A třeba lidé často nepoznají<br class="calibre11"/>
skutečnou ctnost, on dobře rozpoznal ji<br class="calibre11"/>
a rozhod se, že když se ožení,<br class="calibre11"/>
pak že to bude jen a jenom s ní.</p>

<p class="mlpverse">Den svatby přiblížil se, nikdo však<br class="calibre11"/>
nic o nevěstě vůbec nemoh říci;<br class="calibre11"/>
to vyvolalo podezření mrak.<br class="calibre11"/>
Po straně zněly hlasy šeptající:<br class="calibre11"/>
„Což pán se nechce nevážnosti zříci?<br class="calibre11"/>
Nechce se ženit? Běda tomu, běda!<br class="calibre11"/>
Proč na nás ani na své slovo nedá?“</p>

<p class="mlpverse">Leč markrabě dal zatím nadělat<br class="calibre11"/>
klenoty skvělé v azuru a v zlatu,<br class="calibre11"/>
spony a prsten pro tu, co měl rád;<br class="calibre11"/>
a na dívce jí podobné měl vzatu<br class="calibre11"/>
dle postavy též míru jejích šatů<br class="calibre11"/>
a připravil též mnohý jiný skvost,<br class="calibre11"/>
jak se to hodí pro tu okolnost.</p>

<p class="mlpverse">Tak nadešel ten předurčený den,<br class="calibre11"/>
kdy markrabě měl rozhodnout se k sňatku,<br class="calibre11"/>
a celý palác byl už vyzdoben;<br class="calibre11"/>
na síně došlo, na sál, na komnatku;<br class="calibre11"/>
v kuchyních nikde stopa nedostatku,<br class="calibre11"/>
pukaly jídly, lahůdkami všemi,<br class="calibre11"/>
co se jich našlo v celé vlašské zemi.</p>

<p class="mlpverse">Ten markrabě, jenž vyrovnal se králi,<br class="calibre11"/>
v průvodu jehož pánové a paní<br class="calibre11"/>
a panoši a pážata se brali,<br class="calibre11"/>
kteřížto byli ke slavnosti zváni,<br class="calibre11"/>
za hlaholného hudby vyhrávání<br class="calibre11"/>
k té vesničce, o níž jste uslyšeli,<br class="calibre11"/>
teď zamířil a za ním průvod celý.</p>

<p class="mlpverse">Kde Griselda by měla tušení,<br class="calibre11"/>
že pro ni přišel skvělý průvod ten;<br class="calibre11"/>
pro vodu právě došla k prameni<br class="calibre11"/>
a utíkala zpět, jak mohla jen;<br class="calibre11"/>
slyšela dříve, že se má ten den<br class="calibre11"/>
markrabě ženit, a tak zatoužila<br class="calibre11"/>
vidět tu slávu naše panna milá.</p>

<p class="mlpverse">„U našich dveří,“ myslila si, „venku<br class="calibre11"/>
s děvčaty potom mohu postát si<br class="calibre11"/>
a uvidím tak novou markraběnku.<br class="calibre11"/>
Dnes pospíším, čas ať se neztrácí,<br class="calibre11"/>
a až budu mít doma po práci,<br class="calibre11"/>
budu mít možnost si ji prohlédnout,<br class="calibre11"/>
až k zámku kolem nastoupí svou pouť.“</p>

<p class="mlpverse">Když na práh stoupla, objevil se pán,<br class="calibre11"/>
a zarazil ji zvuk jejího jména.<br class="calibre11"/>
Hned postavila k chlévu vody džbán,<br class="calibre11"/>
co měla v ruce, všecka zaražena,<br class="calibre11"/>
a padla před ním rovnou na kolena<br class="calibre11"/>
a vyčkávala v kleku s vážnou lící,<br class="calibre11"/>
co asi chce jí pán a vládce říci.</p>

<p class="mlpverse">A markrabě náš z hloubi myšlenek<br class="calibre11"/>
promluvil takto velmi vážně k panně:<br class="calibre11"/>
„Griseldo, kde je otec váš?“ jí řek.<br class="calibre11"/>
A na to ona s úctou, odevzdaně<br class="calibre11"/>
mu odvětila: „Tady uvnitř, pane.“<br class="calibre11"/>
A nechtějíc už dále otáleti,<br class="calibre11"/>
přivedla svého otce k markraběti.</p>

<p class="mlpverse">On tomu starci vykročil hned vstříc<br class="calibre11"/>
a řek mu, stranou za ruku ho bera:<br class="calibre11"/>
„Já nemohu už, Janikolo, víc<br class="calibre11"/>
tajit svou lásku ani touhu, která<br class="calibre11"/>
mi hoří v srdci. Svolíš-li, tvá dcera<br class="calibre11"/>
odejde se mnou, stane se mou paní<br class="calibre11"/>
a milovat ji budu do skonání.</p>

<p class="mlpverse">Já dobře vím, že vždycky měls mě rád,<br class="calibre11"/>
vždy byl jsi mezi many oddanými.<br class="calibre11"/>
Proto můj záměr, to smím věřit snad,<br class="calibre11"/>
se dobře shodne se záměry tvými;<br class="calibre11"/>
jaké je tvoje rozhodnutí, rci mi?<br class="calibre11"/>
Řekni, zda návrh přijatelný je ti,<br class="calibre11"/>
chceš znát se ke mně jako k svému zeti?“</p>

<p class="mlpverse">Tak po těch náhlých slovech stařec žas,<br class="calibre11"/>
zrud rozpaky, všecek se chvějící,<br class="calibre11"/>
že stěží mohl vypraviti hlas<br class="calibre11"/>
a řekl jenom: „Pane, i já chci,<br class="calibre11"/>
co chcete vy; vám nelze odříci<br class="calibre11"/>
v nižádné věci; vy jste přec můj pán,<br class="calibre11"/>
i v tomhle tedy rozhodněte sám!“</p>

<p class="mlpverse">„Pak,“ děl pán vlídně, „pro svou dceru skoč,<br class="calibre11"/>
a ve tvé jizbě sejdeme se s ní,<br class="calibre11"/>
kde poradíme se, a víš-li proč?<br class="calibre11"/>
Chci od ní slyšet její mínění,<br class="calibre11"/>
poslušnou ženu zdali najdu v ní;<br class="calibre11"/>
a chci s ní mluvit o té věci jen,<br class="calibre11"/>
když ty tam budeš také přítomen.“</p>

<p class="mlpverse">A co ti tři v té jizbě rozprávěli,<br class="calibre11"/>
jak vypovím vám záhy v další řeči,<br class="calibre11"/>
sběhl se k domku brzy zástup celý<br class="calibre11"/>
a divili se, jak tu všechno svědčí<br class="calibre11"/>
o lásce k otci, o veliké péči.<br class="calibre11"/>
Jí však to bylo nejvíc na podiv,<br class="calibre11"/>
takový pohled nezažila dřív.</p>

<p class="mlpverse">A není div, že padl úžas na ni,<br class="calibre11"/>
když viděla tak vzácné hosty v domě;<br class="calibre11"/>
o tomhle světě nemívala zdání;<br class="calibre11"/>
tak, všecka zbledlá, jen tam stála skromně.<br class="calibre11"/>
Leč vím, že stručnost žádáte si po mně,<br class="calibre11"/>
i zopakuji rychle slova páně,<br class="calibre11"/>
co řek té dobré, ušlechtilé panně.</p>

<p class="mlpverse">„Griseldo,“ pravil, „slyšte, oč mi jde;<br class="calibre11"/>
já za ženu bych vzíti chtěl si vás<br class="calibre11"/>
a přeje si to i váš otec zde.<br class="calibre11"/>
Snad smím i od vás doufat na souhlas,<br class="calibre11"/>
dříve však chtěl bych vyslechnout váš hlas;<br class="calibre11"/>
poněkud náhlé je to pro vás přece,<br class="calibre11"/>
řeknete hned, či chcete rozmyslet se?</p>

<p class="mlpverse">Splníte vždycky vše, co bych si přál,<br class="calibre11"/>
s upřímným srdcem, poslechnete mne,<br class="calibre11"/>
ať vám to radost způsobí, ať žal,<br class="calibre11"/>
vždy bez reptání, za noci či dne?<br class="calibre11"/>
Řeknu-li ‚ano‘, neřeknete ‚ne‘<br class="calibre11"/>
slovem ni gestem proti vůli mé?<br class="calibre11"/>
Když slíbíte to, sňatek stvrdíme.“</p>

<p class="mlpverse">Úžasem jata, s rozechvělou duší řekla:<br class="calibre11"/>
„Můj pane, nyní vzdal jste mi<br class="calibre11"/>
takovou poctu, jež mi nepřísluší.<br class="calibre11"/>
Chci to, co vy, to pán můj žádat smí;<br class="calibre11"/>
přísahám, nechci na své svědomí<br class="calibre11"/>
činem ni v duchu nic vám odříci,<br class="calibre11"/>
ač smrt je strašná, spíše umřít chci.“</p>

<p class="mlpverse">„Má Griseldo, to stačí!“ ruku vztáh<br class="calibre11"/>
a s vážnou tváří vyšel ze světnice<br class="calibre11"/>
a ona za ním překročila práh.<br class="calibre11"/>
Tu k lidem, kteří stáli čekajíce,<br class="calibre11"/>
on promluvil: „To má je krasavice<br class="calibre11"/>
a moje žena; vždycky ctěte ji<br class="calibre11"/>
a milujte ji, mne kdož milují!“</p>

<p class="mlpverse">A aby žádnou ze svých starých věcí<br class="calibre11"/>
si nemusila bráti v jeho dům,<br class="calibre11"/>
hned kázal paním do naha ji svléci.<br class="calibre11"/>
V družině dam se sice ozval šum,<br class="calibre11"/>
že snížit mají se k těm hadříkům,<br class="calibre11"/>
přece však brzy od hlavy až k patě<br class="calibre11"/>
ta krasavice byla v novém šatě.</p>

<p class="mlpverse">Sčesaly vlasy, které v nepořádku<br class="calibre11"/>
dřív ležely, a pak svou bílou dlaní<br class="calibre11"/>
jí posadily korunu a vkrátku<br class="calibre11"/>
všemožných šperků navěšely na ni.<br class="calibre11"/>
Leč to by bylo dlouhé povídání.<br class="calibre11"/>
Lidé ji sotva mohli rozpoznat,<br class="calibre11"/>
tak její krásu vyzdvih skvělý šat.</p>

<p class="mlpverse">Pán dal jí prsten slibů zásnubních,<br class="calibre11"/>
co zvláště přines k tomu účeli;<br class="calibre11"/>
pak na klusáka bílého jak sníh<br class="calibre11"/>
ji posadil a k zámku vyjeli<br class="calibre11"/>
a jásající davy míjeli;<br class="calibre11"/>
a potom trval bujný hodokvas,<br class="calibre11"/>
než záblesk slunce na západě zhas.</p>

<p class="mlpverse">A abych rychle pokročil zas dál,<br class="calibre11"/>
Bůh milostivý nové zeměpaní<br class="calibre11"/>
tak vrchovatě ve své přízni přál,<br class="calibre11"/>
že nikdo neměl nejmenšího zdání,<br class="calibre11"/>
že vzešla z bídy, že má vychování<br class="calibre11"/>
u volků v chlévě, z prosté, chudé chýše;<br class="calibre11"/>
císařskou dcerou být se zdála spíše.</p>

<p class="mlpverse">Tak vroucně každý miloval ji hned<br class="calibre11"/>
a tak ji ctil, že lidé v její vísce,<br class="calibre11"/>
kteří ji znali z jejích dětských let,<br class="calibre11"/>
nemohli věřit, ač ji znali blízce,<br class="calibre11"/>
že s Janikolou bydlívala v chýšce<br class="calibre11"/>
co jeho dcera, až se zdálo jim,<br class="calibre11"/>
že teď je zcela jiným stvořením.</p>

<p class="mlpverse">Třebaže ctnostná bývala i dříve,<br class="calibre11"/>
teď půvab mravů přidal se k té ctnosti,<br class="calibre11"/>
jež rozkvétala z duše dobrotivé;<br class="calibre11"/>
tak moudrá byla, plna výmluvnosti,<br class="calibre11"/>
tak ušlechtilá, dbalá důstojnosti,<br class="calibre11"/>
tak dovedla si srdce získávat,<br class="calibre11"/>
že kdo ji viděl, musil ji mít rád.</p>

<p class="mlpverse">A nejen v Saluzzu a v okolí<br class="calibre11"/>
dobrotou bylo slavné její jméno,<br class="calibre11"/>
leč v mnoha zemích, takže cokoli<br class="calibre11"/>
na její chválu bylo rozhlášeno;<br class="calibre11"/>
tak bylo v dálkách jméno její ctěno,<br class="calibre11"/>
že muži, ženy, mladí jako staří<br class="calibre11"/>
chodili za ní, v tvář ji vidět tváři.</p>

<p class="mlpverse">Nikoli nízce, ale jako král<br class="calibre11"/>
se Walter oženil a požehnaně<br class="calibre11"/>
božího míru doma užíval<br class="calibre11"/>
a jinak též mu přála milost Páně;<br class="calibre11"/>
a tím, že našel v prostinké té panně<br class="calibre11"/>
ten poklad ctností, platil u všech lidí<br class="calibre11"/>
za moudrého, a to se zřídka vidí.</p>

<p class="mlpverse">Griselda nejen, že dovedla dbát<br class="calibre11"/>
co žena o blaho, jímž slynul dům,<br class="calibre11"/>
nýbrž i vždy, když bylo potřeba,<br class="calibre11"/>
příkoří lidu mírnil její um,<br class="calibre11"/>
a svárům, hádkám, různým rozporům<br class="calibre11"/>
dovedla vždycky v zemi zamezit,<br class="calibre11"/>
moudře vše smířit a všem vrátit klid.</p>

<p class="mlpverse">I za nepřítomnosti svého chotě,<br class="calibre11"/>
kdykoli šlechta či kdo jiný z kraje<br class="calibre11"/>
se hněvali, tu ona ku jednotě<br class="calibre11"/>
tak moudře, zrale vždycky přivedla je,<br class="calibre11"/>
tak nestranně, až myslili, že z ráje<br class="calibre11"/>
ji poslal Bůh tak jako anděla<br class="calibre11"/>
ke spáse všech a k napravení zla.</p>

<p class="mlpverse">Když Griselda jen krátce byla vdána,<br class="calibre11"/>
přišlo jí muži dcerku porodit,<br class="calibre11"/>
a třeba synkem chtěla uctít pána,<br class="calibre11"/>
přec radoval se markrabě i lid,<br class="calibre11"/>
vždyť jestliže to děvče mohla mít,<br class="calibre11"/>
i chlapec se jí narodit moh příště;<br class="calibre11"/>
že není neplodná, teď bylo jisté.</p>

<h3 class="mlpuroven3basne" id="sigil_toc_id_17">Zde končí část druhá a začíná
se část třetí</h3>

<p class="mlpverse">Tu stalo se, jak už se věci dějí,<br class="calibre11"/>
když kojila své dítě teprv krátce,<br class="calibre11"/>
že zkoumat ženu, trpělivost její,<br class="calibre11"/>
zatoužil náhle v srdci svém ten vládce,<br class="calibre11"/>
nemoha uvnitř déle přemáhat se<br class="calibre11"/>
v té divné touze nastrojit jí zkoušky;<br class="calibre11"/>
tak zbůhdarma chtěl strhat všechny roušky.</p>

<p class="mlpverse">Vždyť vyzkoušel ji dostatečně dříve;<br class="calibre11"/>
nač zkoušet chtěl ji znovu, víc a více,<br class="calibre11"/>
když poznal její srdce přepoctivé?<br class="calibre11"/>
Za velmi moudré někdo má to sice,<br class="calibre11"/>
pro mne však ničím nemá pochlubit se,<br class="calibre11"/>
kdo pochybuje takhle o ženách<br class="calibre11"/>
a zbytečně jim nahání jen strach.</p>

<p class="mlpverse">Markrabě přišel v noci ke své ženě,<br class="calibre11"/>
když vymyslil si, jak ji zkoušeti,<br class="calibre11"/>
tváře se přísně a též zarmouceně.<br class="calibre11"/>
„Griseldo, máte jistě v paměti,“<br class="calibre11"/>
tak řekl jí, „den svého přijetí<br class="calibre11"/>
z té chudoby do kruhů šlechtických,<br class="calibre11"/>
do kterých já vás ze své vůle zdvih.</p>

<p class="mlpverse">To důstojenství, které nyní máte,<br class="calibre11"/>
vám, doufám, nijak nepopletlo hlavu<br class="calibre11"/>
a jistě dobře sama vzpomínáte,<br class="calibre11"/>
že jsem vás pozved z ubohého stavu<br class="calibre11"/>
a pro dobrotu vaši dal vám slávu.<br class="calibre11"/>
Dávejte pozor; co teď řeknu vám,<br class="calibre11"/>
neslyší nikdo, jen vy a já sám.</p>

<p class="mlpverse">Vy dobře víte, jak jste byla vzata<br class="calibre11"/>
do mého domu, dlouho tomu není;<br class="calibre11"/>
a třebaže mně drahá jste a svatá,<br class="calibre11"/>
má šlechta ve vás nemá zalíbení;<br class="calibre11"/>
s bolestí nesou jako pohanění,<br class="calibre11"/>
že podléhají, vám tu sloužíce,<br class="calibre11"/>
prosťačce chudé rodem z vesnice.</p>

<p class="mlpverse">A mají hlavu zvláště plnou štírů<br class="calibre11"/>
teď, kdyžtě se vám narodilo děvče;<br class="calibre11"/>
já se všemi však toužím žíti v míru,<br class="calibre11"/>
mně dávný soulad porušit se nechce<br class="calibre11"/>
a jejich přání nelze přejít lehce;<br class="calibre11"/>
i musím s dcerkou naložit, jak žádá<br class="calibre11"/>
ne moje vůle, ale jejich rada.</p>

<p class="mlpverse">Bůh je mi svědkem, jak je mi to žel,<br class="calibre11"/>
a provedu jen s vaším vědomím,<br class="calibre11"/>
co nutné je, a proto bych teď chtěl,<br class="calibre11"/>
abyste sama souhlasila s tím.<br class="calibre11"/>
Snad v trpělivost onu doufat smím,<br class="calibre11"/>
o které byl jsem vámi ujištěn<br class="calibre11"/>
tam u vás v chýši v naší svatby den.“</p>

<p class="mlpverse">Vše vyslechla a nedalo se zdáním<br class="calibre11"/>
z ničeho u ní soudit na pochyby<br class="calibre11"/>
a žádný smutek zřít nebylo na ní<br class="calibre11"/>
a řekla: „Pane, tak jak vám se líbí,<br class="calibre11"/>
jednejte s námi, máte moje sliby;<br class="calibre11"/>
spaste či zabte dcerušku i mne,<br class="calibre11"/>
ve všem vás budem s láskou poslušné.</p>

<p class="mlpverse">Při boží spáse, všechna vaše přání<br class="calibre11"/>
budou mi vždycky bez reptání<br class="calibre11"/>
svatá a nechci nic a nezděsí mě ani<br class="calibre11"/>
kromě vás, pane, žádná v světě ztráta;<br class="calibre11"/>
tím citem v srdci navždycky jsem vzňata,<br class="calibre11"/>
to nezmění už čas, ba ani smrt ne,<br class="calibre11"/>
aniž se jinam ta má láska zvrtne.“</p>

<p class="mlpverse">Když uslyšel to, rád byl markrabí,<br class="calibre11"/>
leč předstíral, že jí to nevěří,<br class="calibre11"/>
a ještě více tváře nakrabiv,<br class="calibre11"/>
se strašnou chmurou vyšel ze dveří.<br class="calibre11"/>
A usmyslil si hned, že pověří<br class="calibre11"/>
jednoho muže splněním svých přání,<br class="calibre11"/>
a za chvilku ho poslal ke své paní.</p>

<p class="mlpverse">Ten muž byl něco jako jeho dráb,<br class="calibre11"/>
a pán už věděl, že ne teprv dnes<br class="calibre11"/>
se osvědčil, že věrný je to chlap<br class="calibre11"/>
i ke zlu ochotný jak věrný pes,<br class="calibre11"/>
že pro pána by modré z nebe snes,<br class="calibre11"/>
a když dráb dostal poučení svoje,<br class="calibre11"/>
tiše a chmurně vešel do pokoje.</p>

<p class="mlpverse">„Musíte,“ řekl, „paní, prominout,<br class="calibre11"/>
nevolky konám přikázanou práci.<br class="calibre11"/>
Však řekne vám už vlastní moudrý soud,<br class="calibre11"/>
že při rozkazu nejde o legraci;<br class="calibre11"/>
můžeme plakat nebo naříkat si,<br class="calibre11"/>
rozkaz však nutí, abych poslouchal;<br class="calibre11"/>
tak poslechnu, nač o tom mluvit dál.</p>

<p class="mlpverse">Dostal jsem rozkaz odnést vaše dítě.“<br class="calibre11"/>
A bez dalšího vzal to neviňátko,<br class="calibre11"/>
při čemž se začal tvářiti tak lítě,<br class="calibre11"/>
jak by je vraždil před ubohou matkou.<br class="calibre11"/>
Griseldu mohls míti za jehňátko,<br class="calibre11"/>
tak trpěla, navenek nepohnutě,<br class="calibre11"/>
když si ten biřic počínal tak krutě.</p>

<p class="mlpverse">Ten muž se zdál jí ve všem podezřelý,<br class="calibre11"/>
i jeho tvář a každá jeho věta,<br class="calibre11"/>
a v divný čas se tyhle věci děly.<br class="calibre11"/>
Žel! Myslila, že po dcerce je veta,<br class="calibre11"/>
již milovala nad poklady světa,<br class="calibre11"/>
leč spíš by zemřela, vzdech utich v půli,<br class="calibre11"/>
než zprotivit se markraběcí vůli.</p>

<p class="mlpverse">Jen v jednom vyzkoušela drábův cit<br class="calibre11"/>
a v pokorné jej požádala prosbě,<br class="calibre11"/>
své dítě aby směla políbit<br class="calibre11"/>
naposled, než je vydá jeho zlobě;<br class="calibre11"/>
a přivinula k srdci to své robě,<br class="calibre11"/>
vroucně je tiskla, smutně kolébala<br class="calibre11"/>
a líbala a pak mu požehnala.</p>

<p class="mlpverse">A řekla vroucně: „Sbohem, ty má malá,<br class="calibre11"/>
na tomto světě neuzřím tě již,<br class="calibre11"/>
však teď, když jsem tě křížkem požehnala,<br class="calibre11"/>
sám Bůh tě vezme v nebeskou svou říš,<br class="calibre11"/>
on, který pro nás trpký nesl kříž!<br class="calibre11"/>
Jej prosím, aby dušičku tvou vzal,<br class="calibre11"/>
když umíráš a já musím žít dál!“</p>

<p class="mlpverse">I kdyby chůvě tohle mělo stát se,<br class="calibre11"/>
dost smutná by to byla podívaná,<br class="calibre11"/>
a jak teprve musilo být matce!<br class="calibre11"/>
Leč ona byla pevná, vyrovnaná,<br class="calibre11"/>
že nezkrušila ji ta strašná rána,<br class="calibre11"/>
a pochopovi řekla s pokorou:<br class="calibre11"/>
„Tak tady máte děvečku tu mou!</p>

<p class="mlpverse">Teď po příkazu proveďte svou věc!<br class="calibre11"/>
Jen jednu milost přejte mi, když ráčí<br class="calibre11"/>
to dovolit můj manžel nakonec;<br class="calibre11"/>
tak pohřběte ji, ať ta havěť ptačí<br class="calibre11"/>
tělíčko její světem nerozvláčí!“<br class="calibre11"/>
Leč jeho záměr zůstal utajen,<br class="calibre11"/>
vzal dítě mlčky a tak vyšel ven.</p>

<p class="mlpverse">Ten dráb se potom vrátil k pánu svému<br class="calibre11"/>
a hned mu ve všem popsal náležitě<br class="calibre11"/>
Griseldin stav, i to, co řekla jemu,<br class="calibre11"/>
a dal pak pánu jeho drahé dítě.<br class="calibre11"/>
Ten markrabě byl při tom dojat skrytě,<br class="calibre11"/>
leč setrvával ve svém odhodlání,<br class="calibre11"/>
tak jako když si zmanou velcí páni.</p>

<p class="mlpverse">A kázal drábu, aby potají<br class="calibre11"/>
zavinul děcko v měkké látky štůček<br class="calibre11"/>
a něžně, jak to chůvy dělají,<br class="calibre11"/>
do koše vzal je nebo do náruče<br class="calibre11"/>
a pospíšil si, vlastní hlavou ruče,<br class="calibre11"/>
že nevyzradí nikde onen plán,<br class="calibre11"/>
že nikdo nezví, odkud jde a kam,</p>

<p class="mlpverse">až do Bologne k markraběte sestře,<br class="calibre11"/>
jež z Panago tam byla hraběnka,<br class="calibre11"/>
a jí ať celou záležitost předstře<br class="calibre11"/>
a požádá ji, ať ta dívenka<br class="calibre11"/>
je vychována jako panenka,<br class="calibre11"/>
leč každému ať ztají její rod,<br class="calibre11"/>
i kdyby mělo jíti o život.</p>

<p class="mlpverse">Rozkazy byly drábem vyplněny;<br class="calibre11"/>
my se však vraťme zase k markraběti;<br class="calibre11"/>
ten pátral nyní ve tváři své ženy,<br class="calibre11"/>
snaže se na ní změnu vyzvěděti<br class="calibre11"/>
či vypátrat ji z řečí o dítěti;<br class="calibre11"/>
leč žádné změny u ní nenalezna,<br class="calibre11"/>
zřel, že jak byla, je vždy přelíbezná.</p>

<p class="mlpverse">Pokorná, milá, vážná, účinlivá<br class="calibre11"/>
v práci i v lásce byla jako dříve<br class="calibre11"/>
a chovala se jako odjakživa;<br class="calibre11"/>
nepadlo od ní nikdy slovo tklivé<br class="calibre11"/>
o dcerušce a nehleděla křivě,<br class="calibre11"/>
ba její jméno nepronesla ani,<br class="calibre11"/>
ať vážně už anebo jen tak maní.</p>

<h3 class="mlpuroven3basne" id="sigil_toc_id_18">Zde končí část třetí a začíná
se část čtvrtá</h3>

<p class="mlpverse">Čas zatím přešel, čtyři roky plyna,<br class="calibre11"/>
než Bůh jí znovu požehnal v své moci<br class="calibre11"/>
a ona muži porodila syna,<br class="calibre11"/>
krásného chlapce. A velice vhod si<br class="calibre11"/>
přišli s tím lidé, když to řekli otci;<br class="calibre11"/>
a nejen on, nýbrž i všechen lid<br class="calibre11"/>
sborem se jali Boha velebit.</p>

<p class="mlpverse">Když synáček ten dosáhl dvou let<br class="calibre11"/>
a když byl právě chůvou odkojen,<br class="calibre11"/>
markrabě přál si znovu vyzkoušet<br class="calibre11"/>
svou Griseldu; jak mohou muži jen<br class="calibre11"/>
zbytečně drásat srdce vlastních žen!<br class="calibre11"/>
Leč zná muž míru, když se ožení<br class="calibre11"/>
a trpělivé najde stvoření?</p>

<p class="mlpverse">„Už slyšela jste,“ pravil vládce, „ženo,<br class="calibre11"/>
že lid nese náš sňatek s nevolí.<br class="calibre11"/>
A co mám syna, více pohoršeno<br class="calibre11"/>
je jeho smýšlení, než kdykoli.<br class="calibre11"/>
A nářek lidu, to je osten zlý!<br class="calibre11"/>
Tak tvrdé hlasy míří k mému sluchu,<br class="calibre11"/>
že velkým bolem drásá mě to v duchu.</p>

<p class="mlpverse">Teď šeptají si: ,Jestli Walter umře,<br class="calibre11"/>
syn z nízké krve toho Janikoly<br class="calibre11"/>
bude nám vládnout; co lze čekat hůře?‘<br class="calibre11"/>
Taková slova lidu věru bolí!<br class="calibre11"/>
Musím je bráti vážně ve své roli;<br class="calibre11"/>
opravdu, strach mě z jejich řeči jímá,<br class="calibre11"/>
byť nemluvili mi tak před očima.</p>

<p class="mlpverse">Chci, pokud mohu, s každým v míru žíti;<br class="calibre11"/>
a proto tedy musím bez váhání<br class="calibre11"/>
se synkem v noci tajně naložiti<br class="calibre11"/>
jak s jeho sestrou; varuji vás, paní,<br class="calibre11"/>
z té bolesti snad aby znenadání<br class="calibre11"/>
žal nepomát vás! Srdce trpělivé<br class="calibre11"/>
osvědčte, prosím, stejně jako dříve!“</p>

<p class="mlpverse">„Řekla jsem jednou provždy,“ děla ona,<br class="calibre11"/>
„nic jiného než vy že nepřeji si,<br class="calibre11"/>
nic nermoutí mne, byť i syn můj skoná<br class="calibre11"/>
takovou smrtí jak má dcera kdysi<br class="calibre11"/>
na rozkaz váš. Jen v myšlenky se mísí,<br class="calibre11"/>
že neměla jsem nikdy nic z těch dětí;<br class="calibre11"/>
nemoc mi bylo, žal pak vytrpěti.</p>

<p class="mlpverse">Vy jste náš pán, jenž jistě právo to má,<br class="calibre11"/>
jak chce si jednat. Netažte se nic!<br class="calibre11"/>
Vždyť tak, jako jsem zanechala doma<br class="calibre11"/>
všechny své šaty, k vám sem vcházejíc,<br class="calibre11"/>
svou svobodu ni vůli nemám víc.<br class="calibre11"/>
Šat váš jsem vzala; proto prosím vás,<br class="calibre11"/>
jak libo čiňte, čekám na rozkaz!</p>

<p class="mlpverse">A kdybych napřed mohla nějak znát<br class="calibre11"/>
váš příkaz, než jej vyslovíte sám,<br class="calibre11"/>
hned pospíšila bych jej vykonat.<br class="calibre11"/>
Nynější vaše přání však už znám<br class="calibre11"/>
a učinit chci po libosti vám,<br class="calibre11"/>
a vědouc, že vám smrt má bude milá,<br class="calibre11"/>
já zemřu, abych vám se zalíbila.</p>

<p class="mlpverse">Smrt není pro mne ztrátou ve srovnání<br class="calibre11"/>
se ztrátou vaší lásky.“ Když zřel vládce<br class="calibre11"/>
tu věrnost, sklopil zrak, žasna, jak paní<br class="calibre11"/>
pokorně ve všem po boku mu stát chce,<br class="calibre11"/>
že trpělivě snáší vše a sladce,<br class="calibre11"/>
a odcházel pak zachmuřený v tváři,<br class="calibre11"/>
radostí ale tajně v srdci zářil.</p>

<p class="mlpverse">Dráb ještě krutěj nežli poprvé,<br class="calibre11"/>
kdy vzal jí dcerku (lze-li v zášti líté<br class="calibre11"/>
na něco přijít, co víc duši rve),<br class="calibre11"/>
i synka vzal, to přemilostné dítě.<br class="calibre11"/>
A v její pokoře se ani skrytě<br class="calibre11"/>
nezjevil žal a ani trýzně zdání;<br class="calibre11"/>
s polibkem dala synku požehnání.</p>

<p class="mlpverse">Jen poprosila, aby, může-li,<br class="calibre11"/>
do země pohřbil drobné tílko synka;<br class="calibre11"/>
ty útlé údečky přec neměly<br class="calibre11"/>
být krmí krkavců, ať v zemi spinká.<br class="calibre11"/>
Leč z jeho úst se neozvala zmínka,<br class="calibre11"/>
zda slyšel ji; šel, jak by nedbal o ni,<br class="calibre11"/>
leč chlapce odvez něžně do Bologni.</p>

<p class="mlpverse">Ta mírnost víc a více na podiv<br class="calibre11"/>
se zdála nyní tomu markraběti;<br class="calibre11"/>
a kdyby přesně nevěděl, jak dřív<br class="calibre11"/>
horoucně ráda měla obě děti,<br class="calibre11"/>
myslil by, že se zná tak přetvářeti,<br class="calibre11"/>
že ze zloby či ze zvrhlosti divé<br class="calibre11"/>
tak klidná je a statečná jak dříve.</p>

<p class="mlpverse">Leč znal, že pro něho a pro ty děti<br class="calibre11"/>
by jistě ráda dala život celý.<br class="calibre11"/>
Teď však mi, ženy, račte pověděti,<br class="calibre11"/>
že už ty zkoušky dostačit mu měly?<br class="calibre11"/>
Může být manžel hůře zatvrzelý,<br class="calibre11"/>
o vlastní ženě když chce přesvědčit se,<br class="calibre11"/>
lze stupňovat to ještě hůř a více?</p>

<p class="mlpverse">Jsou však už lidé toho charakteru,<br class="calibre11"/>
kteří, když pojmou jakékoli přání,<br class="calibre11"/>
už neupustí nikdy od záměru, a jako by jím na kůl přivázáni, nechtějí couvnout
ve svém odhodlání. Takový byl ten vládce, chtěje dál zkoušet svou ženu, jak si
předsevzal.</p>

<p class="mlpverse">Hlídal, zda slovem nebo v tváři k němu<br class="calibre11"/>
se nějak změní, zda se neznesváří,<br class="calibre11"/>
leč nikdy žádnou neobjevil změnu.<br class="calibre11"/>
Vždy stále stejná v srdci jako v tváři,<br class="calibre11"/>
a dokonce, jak přibývalo stáří,<br class="calibre11"/>
věrnější ještě, je-li možná, byla<br class="calibre11"/>
a vůči němu ještě více milá.</p>

<p class="mlpverse">I zdálo se, že oba jedno chtějí,<br class="calibre11"/>
když tak se shodnou, a to jenom proto,<br class="calibre11"/>
že totéž ona chce, co manžel její.<br class="calibre11"/>
A tak, dík Bohu, dobře dopadlo to!<br class="calibre11"/>
Ženě, jak vidno, nemá jíti o to<br class="calibre11"/>
v tom sváru světa, co by sama chtěla,<br class="calibre11"/>
leč má vždy ve všem dbáti na manžela.</p>

<p class="mlpverse">Walter byl brzy středem pomlouvání,<br class="calibre11"/>
že z tvrdosti a v ukrutnické zlobě,<br class="calibre11"/>
protože z chudé udělal svou paní,<br class="calibre11"/>
dal tajně zabít vlastní děti obě.<br class="calibre11"/>
Tak potají lid jeho šeptal sobě.<br class="calibre11"/>
A není divu, vždyť to slyšel každý,<br class="calibre11"/>
že se jich zbavil za pomoci vraždy.</p>

<p class="mlpverse">A proto, ač ho dříve měli v lásce,<br class="calibre11"/>
když jeho jméno bylo zhanobeno,<br class="calibre11"/>
pad v nenávist. Kdo vraha milovat chce?<br class="calibre11"/>
Tak proklínáno bylo jeho jméno.<br class="calibre11"/>
Leč nezměnil to, co měl vymyšleno,<br class="calibre11"/>
ni v žertu, ani vážně; krutě prah<br class="calibre11"/>
po další zkoušce, dalších útrapách.</p>

<p class="mlpverse">Když jeho dcerce bylo dvanáct let,<br class="calibre11"/>
chytře si získal Řím, kam o své vůli<br class="calibre11"/>
poselstvo vyslal; mělo vymyslet<br class="calibre11"/>
v takovém znění nastrčené buly,<br class="calibre11"/>
které plán jeho dál by rozvinuly,<br class="calibre11"/>
jako by papež pro pokoj a klid<br class="calibre11"/>
mu rozkázal se s jinou oženit.</p>

<p class="mlpverse">Ba, zfalšovat dal dopis papežův,<br class="calibre11"/>
v němž bez hříchu měl jako povolenu<br class="calibre11"/>
celou tu věc, že na základě smluv<br class="calibre11"/>
opustit může svoji první ženu,<br class="calibre11"/>
aby prý sváry netvořily stěnu<br class="calibre11"/>
dělící vládce od lidu. Ten list<br class="calibre11"/>
byl vyvěšen a dal jej nahlas číst.</p>

<p class="mlpverse">Jaký div, lid že v bezelstné své duši<br class="calibre11"/>
věřil, že list je z rukou kardinálů.<br class="calibre11"/>
Když slyšely však Griseldiny uši,<br class="calibre11"/>
myslím, že srdce měla plné žalu.<br class="calibre11"/>
Leč měla vůli pevnou jako skálu,<br class="calibre11"/>
zůstala mírná, tvor, jenž v pokoře<br class="calibre11"/>
Štěstěny čelí nepříznivé hře.</p>

<p class="mlpverse">Plnila vše, co on měl nejraději,<br class="calibre11"/>
jenž srdcem jejím a vším žitím vlád,<br class="calibre11"/>
vzhlížela k němu jako na naději;<br class="calibre11"/>
nyní však stručně chtěl bych zprávu dát:<br class="calibre11"/>
pán sepsal dopis pokynů a rad,<br class="calibre11"/>
ať podle jeho plánu jednají,<br class="calibre11"/>
a v Bolognu jej poslal potají</p>

<p class="mlpverse">hraběti, který byl, jak víme, muž<br class="calibre11"/>
Waltrovy sestry. Zvláště o to šlo mu,<br class="calibre11"/>
aby se děti navrátily už<br class="calibre11"/>
veřejně, se vší obřadností domů.<br class="calibre11"/>
Leč důtklivě ho žádal: pranikomu<br class="calibre11"/>
ať neprozradí, byť by se ptal kdo chce,<br class="calibre11"/>
kdo je těch dětí matkou a kdo otcem.</p>

<p class="mlpverse">Ať řekne: dívku dospělou v čas vdavek<br class="calibre11"/>
v Saluzzo vezou pánu za nevěstu.<br class="calibre11"/>
A hrabě splnil tento požadavek.<br class="calibre11"/>
Jistého dne pak nastoupili cestu<br class="calibre11"/>
do Saluzza a mnohý pán se nes tu<br class="calibre11"/>
v bohatém šatu jako stráž té panně<br class="calibre11"/>
a mladší bratr po její jel straně.</p>

<p class="mlpverse">Svěží ta dívka byla pro svůj sňatek<br class="calibre11"/>
oděna v roucho s klenoty co květ;<br class="calibre11"/>
a bratříček jak na veliký svátek<br class="calibre11"/>
byl vyšňořen, byl starý osm let.<br class="calibre11"/>
Tak s pompou slavnostní je nechám jet<br class="calibre11"/>
k Saluzzu, kam byl pochod zahájen<br class="calibre11"/>
a pokračoval, jak šel za dnem den.</p>

<h3 class="mlpuroven3basne" id="sigil_toc_id_19">Zde končí část čtvrtá a začíná
se část pátá</h3>

<p class="mlpverse">Markrabě zatím, po zlém obyčeji,<br class="calibre11"/>
s nímž zkoušel ženu, stále po tom pás,<br class="calibre11"/>
skrz naskrz poznat celé srdce její;<br class="calibre11"/>
nejvyšší zkoušku chtěl mít na důkaz,<br class="calibre11"/>
jak pevná je té její lásky hráz.<br class="calibre11"/>
Veřejně proto jednou při slyšení<br class="calibre11"/>
nahlas jí vmetl slova toho znění:</p>

<p class="mlpverse">„Vím, Griseldo, že vždycky ku radosti<br class="calibre11"/>
jste bývala mi; srdce přebohato<br class="calibre11"/>
jste měla dobrotou a poslušností,<br class="calibre11"/>
byť rod jste neměla a žádné zlato.<br class="calibre11"/>
Já s jistotou však přišel nyní na to,<br class="calibre11"/>
že velká moc, jestli to správně zřím,<br class="calibre11"/>
je spojena i s velkým poddanstvím.</p>

<p class="mlpverse">Nemohu jednat jako sedlák každý,<br class="calibre11"/>
k novému sňatku nutí mě můj lid<br class="calibre11"/>
a každým dnem je svazek s vámi dráždí;<br class="calibre11"/>
nyní i papež, aby zjednal klid,<br class="calibre11"/>
napsal, že znovu smím se oženit;<br class="calibre11"/>
a musím říci vám, že na cestu<br class="calibre11"/>
už vyslali mou novou nevěstu.</p>

<p class="mlpverse">Statečná buďte, bývalá má ženo!<br class="calibre11"/>
A z milosti mé budete si moci<br class="calibre11"/>
vzít zase zpátky celé svoje věno,<br class="calibre11"/>
jež dala jste mi; navraťte se k otci!<br class="calibre11"/>
Trvalé štěstí není v lidské moci;<br class="calibre11"/>
a tak vám radím klidně unésti<br class="calibre11"/>
Štěstěny ránu, svoje neštěstí!“</p>

<p class="mlpverse">I pravila mu v tichém odevzdání:<br class="calibre11"/>
„V paměti mám a stále měla jsem,<br class="calibre11"/>
ó pane můj, že není přirovnání<br class="calibre11"/>
mé ubohosti s vaším věhlasem;<br class="calibre11"/>
to nelze srovnat, jak je zřejmo všem.<br class="calibre11"/>
Já nikdy jsem se hodnou necítila,<br class="calibre11"/>
bych vaší ženou, ba jen služkou byla.</p>

<p class="mlpverse">Dal jste mi v domě všechna práva dámy;<br class="calibre11"/>
při králi nebeském však chci vám říci,<br class="calibre11"/>
jakože doufám, že svou spásu dá mi,<br class="calibre11"/>
já nechtěla být paní, panovnicí,<br class="calibre11"/>
leč vaší slávě pouhou služebnicí;<br class="calibre11"/>
tou chci být vždy, věrnější není jiné,<br class="calibre11"/>
dokud mi život zcela neuplyne.</p>

<p class="mlpverse">Za vaši vlídnost, s níž tak dlouhý čas<br class="calibre11"/>
mně, nehodné, jste vycházíval vstříc<br class="calibre11"/>
a zdvih mě ke cti, Pánbůh odměň vás;<br class="calibre11"/>
budu se k němu modlit, žehnajíc<br class="calibre11"/>
dobrotě vaší. Co lze říci víc.<br class="calibre11"/>
Teď k otci svému půjdu bez reptání<br class="calibre11"/>
a u něho žít budu do skonání.</p>

<p class="mlpverse">Kde z holčičky jsem rostla, v ona místa<br class="calibre11"/>
se vrátit chci, tam dožít bych si přála<br class="calibre11"/>
co vdova, tělem jako srdcem čistá.<br class="calibre11"/>
Když panenství své vám jsem odevzdala,<br class="calibre11"/>
co manželka chci věrná být a stálá.<br class="calibre11"/>
Chraň Bůh, by žena takového vládce<br class="calibre11"/>
jinému muži oddala se v lásce!</p>

<p class="mlpverse">A Bůh dej vám a vaší nové ženě,<br class="calibre11"/>
ať vaše štěstí nikdy nepřestane!<br class="calibre11"/>
Ustoupím ráda z míst, kde přeblaženě<br class="calibre11"/>
mi bývalo kdys, nechať se to stane,<br class="calibre11"/>
když vám se to tak zlíbilo, můj pane,<br class="calibre11"/>
jenž srdce mého mír jste byl a klid,<br class="calibre11"/>
a půjdu, až mi přikážete jít!</p>

<p class="mlpverse">I věno moje dáváte mi zpět,<br class="calibre11"/>
vím, nebylo to pranic pro princeznu,<br class="calibre11"/>
pár hadříků a ubohých pár tret,<br class="calibre11"/>
které tak lehce dnes už nenaleznu.<br class="calibre11"/>
Můj Bože, milé, líbezné jak ve snu<br class="calibre11"/>
se vaše tvář i vaše slova zdály<br class="calibre11"/>
ten den, kdy v chýšce nás dva sezdávali.</p>

<p class="mlpverse">Dobře se říká, aspoň já ta slova<br class="calibre11"/>
potvrdit mohu jako živý příklad,<br class="calibre11"/>
že stará láska není jako nová.<br class="calibre11"/>
Leč nemyslete na falešný výklad;<br class="calibre11"/>
nic, ani smrt, mě nedokáže zviklat,<br class="calibre11"/>
lát ani slůvkem nenapadne mne,<br class="calibre11"/>
že jsem vám dala srdce upřímné.</p>

<p class="mlpverse">Víte, že v chýši otcovské jste, pane,<br class="calibre11"/>
šat skvělý dal mi ze své dobroty,<br class="calibre11"/>
když svlékl jste mi cáry zašívané.<br class="calibre11"/>
Co přinesla jsem vám z té nuzoty<br class="calibre11"/>
krom lásky, panenství a nahoty?<br class="calibre11"/>
Vezměte zpět tu nádheru a s ní<br class="calibre11"/>
na věčné časy prsten svatební!</p>

<p class="mlpverse">V komnatě vaší, dodávám jen k tomu,<br class="calibre11"/>
je zbytek vašich šperků, výstroj drahá.<br class="calibre11"/>
Nahá jsem přišla z otcovského domu<br class="calibre11"/>
a tam se vracím zpátky zase nahá.<br class="calibre11"/>
Co chcete, splním, to je moje snaha,<br class="calibre11"/>
však doufám, že by nebylo vám milé,<br class="calibre11"/>
z paláce abych šla snad bez košile.</p>

<p class="mlpverse">Klín matky dětí svých tak beze studu<br class="calibre11"/>
nesmíte přece dáti na pospas,<br class="calibre11"/>
aby jej lidé viděli, až půjdu,<br class="calibre11"/>
tak obnažený; proto prosím vás,<br class="calibre11"/>
ať nejdu od vás jako bídný plaz.<br class="calibre11"/>
Vždyť, milovaný pane, každý zná,<br class="calibre11"/>
že vaše byla jsem, byť nehodná.</p>

<p class="mlpverse">Za panenství mé proto jako plat —<br class="calibre11"/>
to přinesla jsem, neberu však zpět —<br class="calibre11"/>
košili prostou rozkažte mi dát,<br class="calibre11"/>
v níž jsem se byla zvyklá obláčet;<br class="calibre11"/>
tak budu klín ten aspoň zakrýt smět,<br class="calibre11"/>
jenž býval váš. Teď propusťte mne již,<br class="calibre11"/>
pane, ať dál vám nejsem na obtíž!“</p>

<p class="mlpverse">„Tu košili, co máte na těle,<br class="calibre11"/>
si klidně nechte, vemte si ji jen!“<br class="calibre11"/>
Leč promluvil ta slova rozchvěle<br class="calibre11"/>
a dojat odešel a zarmoucen.<br class="calibre11"/>
A ona sama před zástupem ven,<br class="calibre11"/>
v košili, bosa, v žádném jiném šatě,<br class="calibre11"/>
se ubírala k otce svého chatě.</p>

<p class="mlpverse">Lid s výkřiky a s pláčem provázel ji,<br class="calibre11"/>
na krutý osud klna zas a zas;<br class="calibre11"/>
leč prosty slzí byly oči její<br class="calibre11"/>
a nevydala slůvka celý čas.<br class="calibre11"/>
Když její otec slyšel o tom hlas,<br class="calibre11"/>
proklínal onu hodinu a den,<br class="calibre11"/>
kdy z lidské bytosti byl narozen.</p>

<p class="mlpverse">Vždyť, bez pochyby, chudák starý muž<br class="calibre11"/>
vždy obával se, pán že brzy zchladne,<br class="calibre11"/>
a říkával si od začátku už,<br class="calibre11"/>
zda markraběte, až svou vášeň zvládne,<br class="calibre11"/>
po lepší ženě touha nenapadne,<br class="calibre11"/>
z rovného rodu, a zda tenhle chtíč<br class="calibre11"/>
Griseldu brzy nevypudí pryč.</p>

<p class="mlpverse">V ústrety vyšel dceři s velkým chvatem,<br class="calibre11"/>
sotva hluk davu doleh v jeho kout,<br class="calibre11"/>
a zakrýval ji starým jejím šatem<br class="calibre11"/>
a po tvářích mu prýštil slzí proud;<br class="calibre11"/>
nemohla šat však dobře obléknout,<br class="calibre11"/>
neboť měl příliš zvetešelou látku,<br class="calibre11"/>
mnoho let starší než kdys na den sňatku.</p>

<p class="mlpverse">Tak se svým otcem žila nyní dál<br class="calibre11"/>
ta nejmírnější, nejvěrnější z žen.<br class="calibre11"/>
Leč nikdo by byl na ní nepoznal,<br class="calibre11"/>
ať byla s lidmi nebo sama jen,<br class="calibre11"/>
že její cit byl krutě zasažen.<br class="calibre11"/>
Klid její svědčil, na zašlou že slávu<br class="calibre11"/>
nic nemyslí a na důstojnost stavu.</p>

<p class="mlpverse">Div žádný! I když postavení skvělé<br class="calibre11"/>
mívala kdys, přec mírná byla v duši;<br class="calibre11"/>
pro lichotky a choutky přejemnělé,<br class="calibre11"/>
pompu a slávu nemívala uši;<br class="calibre11"/>
vždy byla dobrá, čestná, jak se sluší,<br class="calibre11"/>
moudrá a skromná, pokoru vždy měla<br class="calibre11"/>
a líbeznost a věrnost pro manžela.</p>

<p class="mlpverse">Jak o pokoře Jobově se mluví!<br class="calibre11"/>
Učenci znají pěkná vyprávění<br class="calibre11"/>
vždy o mužích; kdo ale opravdu ví,<br class="calibre11"/>
že, byť si učenci žen málo cení,<br class="calibre11"/>
v pokoře mnohá není k předstižení,<br class="calibre11"/>
tak věrný není muž ni z polovice,<br class="calibre11"/>
leč že bych musil jinak přesvědčit se.</p>

<h3 class="mlpuroven3basne" id="sigil_toc_id_20">Zde končí část pátá a začíná se
část šestá</h3>

<p class="mlpverse">Z Bologne došel průvod hraběcí.<br class="calibre11"/>
Hned byla o tom rozšířena zpráva,<br class="calibre11"/>
tak aby všichni mohli myslet si,<br class="calibre11"/>
že je v něm ta, jež za Waltra se vdává;<br class="calibre11"/>
taková pompa byla to a sláva,<br class="calibre11"/>
že lidé tak hned sotva uhlídají<br class="calibre11"/>
takový průvod v lombardském tom kraji.</p>

<p class="mlpverse">Markrabě, jenž tím sledoval svůj cíl,<br class="calibre11"/>
dal poslati, než hosté dorazili,<br class="calibre11"/>
pro Griseldu, již v hanbě zapudil;<br class="calibre11"/>
a ona přišla, výraz mírný, milý,<br class="calibre11"/>
zášť pýchy v srdci nemajíc ni chvíli,<br class="calibre11"/>
tak jak jí kázal, a pak kleknuvši,<br class="calibre11"/>
ho pozdravila s oddaností vší.</p>

<p class="mlpverse">„Griseldo,“ pravil, „chci, aby ta panna,<br class="calibre11"/>
s níž budu sdílet lože své a trůn,<br class="calibre11"/>
s veškerou slávou byla přivítána,<br class="calibre11"/>
tak královsky, jak schopen je můj dům;<br class="calibre11"/>
a posloužit též třeba šlechticům,<br class="calibre11"/>
usadit všechny podle jejich stavu<br class="calibre11"/>
a pečovat jim stále o zábavu.</p>

<p class="mlpverse">Nemám však pro to vhodnou služebnici,<br class="calibre11"/>
k úpravě komnat podle svého přání.<br class="calibre11"/>
Zařiďte tedy, to jsem vám chtěl říci,<br class="calibre11"/>
přípravy všechny jako domu paní;<br class="calibre11"/>
z dřívějška k tomu máte vychování,<br class="calibre11"/>
a třeba máte zvetešelý šat,<br class="calibre11"/>
svou povinnost teď hleďte vykonat!“</p>

<p class="mlpverse">„Nejenom, pane,“ řekla, „že jsem ráda,<br class="calibre11"/>
že smím to splnit; toužím posloužiti<br class="calibre11"/>
a vyplnit, co vaše vůle žádá,<br class="calibre11"/>
vždy bez únavy po celé své žití.<br class="calibre11"/>
V mé hrudi totiž nepřestane bíti<br class="calibre11"/>
srdce, v němž nikdy radosti ni žaly<br class="calibre11"/>
nemohou změnit lásky cit k vám stálý.“</p>

<p class="mlpverse">A dům se jala dávat do pořádku,<br class="calibre11"/>
stlát postele, vše chystat pro tabuli<br class="calibre11"/>
a všechno chtěla zastat do dne sňatku;<br class="calibre11"/>
prosila služky, aby Bohu kvůli<br class="calibre11"/>
metly a drhly, aby sebou hnuly,<br class="calibre11"/>
a sama ze všech první neustále<br class="calibre11"/>
zdobila všechno v komnatách i v sále.</p>

<p class="mlpverse">Ten hrabě přijel takhle jednou k ránu<br class="calibre11"/>
a přivezl těch krásných dětí dvé;<br class="calibre11"/>
a ke družině vyšňořených pánů<br class="calibre11"/>
dav seběhl se v zvědavosti své<br class="calibre11"/>
a nereptali k tomu, poprvé;<br class="calibre11"/>
ba, říkali, že Walter není blázen,<br class="calibre11"/>
že s touhle ženou spíše bude blažen.</p>

<p class="mlpverse">Vždyť tahle byla, jak soudili všichni,<br class="calibre11"/>
krásnější nežli Griselda a mladší,<br class="calibre11"/>
a mohl též mít děti krásnější s ní,<br class="calibre11"/>
a říkali, že v ní i v bratru zračí<br class="calibre11"/>
se vyšší rod, a hned ji měli radši;<br class="calibre11"/>
a náhle všichni schvalovali hned,<br class="calibre11"/>
jak markrabě si uváženě ved.</p>

<p class="mlpverse">„Větrný dave, nestálý, pln falši,<br class="calibre11"/>
svou vrtkavostí předčíš korouhvičku,<br class="calibre11"/>
stále jen toužíš po novosti další,<br class="calibre11"/>
měníš se jako fáze při měsíčku,<br class="calibre11"/>
tvé slovo možno brát jen jako hříčku;<br class="calibre11"/>
jsi nevěrný a klamný je tvůj soud,<br class="calibre11"/>
jen blázen může na tě spolehnout!“</p>

<p class="mlpverse">Tak hovořili v městě vážní lidé,<br class="calibre11"/>
když sem tam dav se valil zevlující,<br class="calibre11"/>
těše se z toho nového, co přijde,<br class="calibre11"/>
že nyní mají novou panovnici.<br class="calibre11"/>
Ale už o tom nechci více říci<br class="calibre11"/>
a ke Griseldě chci se obrátit,<br class="calibre11"/>
oslavit její horlivost a cit.</p>

<p class="mlpverse">Griselda zatím s veškerou svou pílí<br class="calibre11"/>
se zaměstnala hodokvasem páně;<br class="calibre11"/>
šat její prostý pranic nevadil jí,<br class="calibre11"/>
ač vypadal už sešle, rozedraně,<br class="calibre11"/>
leč radostně se odebrala k bráně,<br class="calibre11"/>
aby tam spolu s ostatními venku<br class="calibre11"/>
mezi svou prací zřela markraběnku.</p>

<p class="mlpverse">Tak mile hostům vycházela vstříc,<br class="calibre11"/>
všem po zásluze, obeznalá všude,<br class="calibre11"/>
že nikdo by jí vytknout nemoh nic;<br class="calibre11"/>
ba, divili se, kdo to asi bude,<br class="calibre11"/>
když viděli ji ve výstroji chudé,<br class="calibre11"/>
ač při tom znala ve všem dvorské mravy,<br class="calibre11"/>
že shledali v ní všichni klenot pravý.</p>

<p class="mlpverse">A neustále pannu tu i chlapce<br class="calibre11"/>
laskala slovy uznání a chvály,<br class="calibre11"/>
že sotvakdo by předčil ji v té lásce;<br class="calibre11"/>
tak mluvil cit, jenž přemoh všechny žaly.<br class="calibre11"/>
A nakonec, když páni usedali<br class="calibre11"/>
a chtěli jíst, pán volal hospodyni,<br class="calibre11"/>
Griseldu, právě zaměstnanou v síni.</p>

<p class="mlpverse">„Griseldo,“ děl, jako by říkal vtip,<br class="calibre11"/>
„jak se vám líbí ta má krásná paní?“<br class="calibre11"/>
„Je krásná,“ řekla, „věřte mi, že líp<br class="calibre11"/>
jste si už, pane, nemoh vybrat ani.<br class="calibre11"/>
Ať Bůh jí ráčí dát své požehnání!<br class="calibre11"/>
A doufám, že vám oběma dá v štěstí<br class="calibre11"/>
až do tmavého hrobu život vésti.</p>

<p class="mlpverse">Jen jednu prosbu mám a varování:<br class="calibre11"/>
Ji nezraňujte, nikdy nemučte ji,<br class="calibre11"/>
jak jiným dřív jste činil bez ustání.<br class="calibre11"/>
Vždyť jistě bylo vychování její<br class="calibre11"/>
vedeno vždy co možná nejněžněji,<br class="calibre11"/>
a myslím, sotva odolná že bude<br class="calibre11"/>
k těm protivenstvím jako děvče chudé.“</p>

<p class="mlpverse">Když Walter zřel, jak mírně, trpělivě<br class="calibre11"/>
a beze stopy záští před ním stála,<br class="calibre11"/>
ač on tak často ublížil jí křivě,<br class="calibre11"/>
jak byla věrná, pevná jako skála<br class="calibre11"/>
a bez poskvrny pokorná a stálá,<br class="calibre11"/>
ten krutý markrabě byl přemožen<br class="calibre11"/>
soucitem k této nejlepší z všech žen.</p>

<p class="mlpverse">„Má Griseldo,“ jen vykřik, „dost už, dost!<br class="calibre11"/>
Pryč se stíny, nebuďte ustrašená!<br class="calibre11"/>
Dobrota vaše, vaše laskavost<br class="calibre11"/>
teď prošla zkouškou, jaké kdy jen žena<br class="calibre11"/>
v nouzi i v slávě byla podrobena.<br class="calibre11"/>
Má drahá ženo, teď už znám váš cit!“<br class="calibre11"/>
A v objetí ji spěchal políbit.</p>

<p class="mlpverse">Z úžasu závrať jala ji tak děsná,<br class="calibre11"/>
že nevnímala slova v jeho hlase,<br class="calibre11"/>
bylo jí, jak by procitala ze sna,<br class="calibre11"/>
až z ustrnutí potom probrala se.<br class="calibre11"/>
„Griseldo,“ pravil, „při nebeské spáse,<br class="calibre11"/>
vy jste má žena, vy a žádná jiná,<br class="calibre11"/>
za svědka beru v nebi Hospodina!</p>

<p class="mlpverse">Ta panna, již jste měla za nevěstu,<br class="calibre11"/>
je vaše dcera; hoch pak na mém trůně,<br class="calibre11"/>
jak vždy jsem přál si, bude vládnout městu;<br class="calibre11"/>
i jeho věrně nosila jste v lůně.<br class="calibre11"/>
V Bologni tajně rostli ke koruně,<br class="calibre11"/>
a teď jsou zpět, už nebudete směti<br class="calibre11"/>
rmoutit se pro své utracené děti.</p>

<p class="mlpverse">A jestli někdo jinak soudil mne,<br class="calibre11"/>
vše konal jsem, to mějte na paměti,<br class="calibre11"/>
ne ze záští či zloby ukrutné,<br class="calibre11"/>
ale váš cit jsem chtěl tak vyzkoušeti,<br class="calibre11"/>
a ne, chraň Bůh, snad zabít vlastní děti!<br class="calibre11"/>
Jen jsem je zatím tajně držel v skrytu,<br class="calibre11"/>
než poznám ryzí věrnost vašich citů.“</p>

<p class="mlpverse">Když slyšela to, k zemi klesla v mdlobě<br class="calibre11"/>
z radosti tklivé a pak děti svoje,<br class="calibre11"/>
když probrala se, zavolala k sobě.<br class="calibre11"/>
V náručí jejich tryskly slzí zdroje<br class="calibre11"/>
a líbala je něžně, bez úkoje,<br class="calibre11"/>
jak každá matka, že jim tváře brzy<br class="calibre11"/>
i jasné vlásky polil příval slzí.</p>

<p class="mlpverse">Jak bylo tklivé zřít ji omdlévati<br class="calibre11"/>
a slyšeti hlas pokorný, jak zadých:<br class="calibre11"/>
„Dík, pane, dík, ať Bůh vám stokrát splatí,<br class="calibre11"/>
že ušetřil jste našich dětí drahých!<br class="calibre11"/>
Teď pokojně už třeba zemřela bych;<br class="calibre11"/>
když vaši milost mám a lásku vaši,<br class="calibre11"/>
smrt ani záhrobí mne nezastraší.</p>

<p class="mlpverse">Miloučké děti, vaše smutná máti<br class="calibre11"/>
se bála, že snad psi a ptáci draví<br class="calibre11"/>
či hnusní červi by vás mohli žráti,<br class="calibre11"/>
leč milostivý Bůh náš ze své slávy<br class="calibre11"/>
a dobrý otec váš, ba, otec pravý,<br class="calibre11"/>
vás chránili.“ A znovu nával mdlob<br class="calibre11"/>
ji k zemi sklál, tak hlubokých co hrob.</p>

<p class="mlpverse">A držela tak pevně i v té mdlobě<br class="calibre11"/>
své drahé děti k sobě přivinuty,<br class="calibre11"/>
že jenom stěží vyprostili obě,<br class="calibre11"/>
takovou silou měla paže skuty;<br class="calibre11"/>
ach, mnoho slzí pro ten osud krutý<br class="calibre11"/>
skanulo z očí těch, kdo shromážděni<br class="calibre11"/>
sotva se mohli zdržet soucítění.</p>

<p class="mlpverse">Leč Walter rozplašil ten její žal,<br class="calibre11"/>
až probrala se, všecka v rozpacích,<br class="calibre11"/>
a každý radostně jí blahopřál,<br class="calibre11"/>
až obvyklý jí vyloudili smích.<br class="calibre11"/>
Choť na ni hleděl s láskou ve zracích,<br class="calibre11"/>
že každý těšil se té pohodě,<br class="calibre11"/>
v které se zase oba sešli zde.</p>

<p class="mlpverse">Ve vhodnou chvíli potom do komnaty,<br class="calibre11"/>
v níž dlela dříve, odvedly ji dámy,<br class="calibre11"/>
svlekly z ní její hrubotkané šaty<br class="calibre11"/>
a oblekly ji ve zlatohlav samý<br class="calibre11"/>
a korunou s třpytnými drahokamy<br class="calibre11"/>
ji ozdobily a zpět vedly v sál,<br class="calibre11"/>
kde patřičně jí každý holdoval.</p>

<p class="mlpverse">Tak šťastný konec měl ten těžký den;<br class="calibre11"/>
vždyť každý pokládal si za svou čest,<br class="calibre11"/>
aby byl bujným kvasem zakončen,<br class="calibre11"/>
když z nebe svitla třpytná záře hvězd.<br class="calibre11"/>
A každý říkal, že ta slavnost jest<br class="calibre11"/>
skvělejší ve svých nákladech i kráse,<br class="calibre11"/>
než byly hody, při nichž vdávala se.</p>

<p class="mlpverse">V míru a shodě jako málokteří<br class="calibre11"/>
ti dva pak žili šťastně dlouhá léta<br class="calibre11"/>
a skvělou svatbu vystrojili dceři<br class="calibre11"/>
s velmožem předním italského světa<br class="calibre11"/>
a otce ženina pak, toho kmeta,<br class="calibre11"/>
markrabě vzal si k dvoru, jak se sluší,<br class="calibre11"/>
dokud kmet stářím nevypustil duši.</p>

<p class="mlpverse">Syn nastoupil pak na trůn následníka<br class="calibre11"/>
v klidu a míru po dnech markraběte.<br class="calibre11"/>
Byl rovněž šťasten, co se ženy týká,<br class="calibre11"/>
i beze zkoušek, jak se doslechnete.<br class="calibre11"/>
Popři, kdo můžeš, že už nejsi, světe,<br class="calibre11"/>
dnes drsný tak, jak bývals před časy;<br class="calibre11"/>
hle, co náš autor o tom říká si:</p>

<p class="mlpverse">Příběh byl psán, ne aby všechny ženy<br class="calibre11"/>
svou pokorou Griseldu sledovaly,<br class="calibre11"/>
toť, byť by chtěly, případ vyloučený,<br class="calibre11"/>
leč aby každý, protivenství má-li,<br class="calibre11"/>
byl ve své zkoušce stejně vytrvalý<br class="calibre11"/>
jak Griselda; a proto k jeho dílu<br class="calibre11"/>
přibyl ten příběh ve vysokém stylu.</p>

<p class="mlpverse">Snesla-li žena takhle odevzdaně<br class="calibre11"/>
od smrtelníka přidělené role,<br class="calibre11"/>
tím spíš jest mírně přijmout zkoušky Páně.<br class="calibre11"/>
Proč nezkoušel by nás, své tvory dole?<br class="calibre11"/>
Jak píše Jakub ve své epištole,<br class="calibre11"/>
on nás, za které umřel, nepokouší,<br class="calibre11"/>
leč jistě lidi v každém čase zkouší.</p>

<p class="mlpverse">Stíhá nás proto, nám jen k pocvičení,<br class="calibre11"/>
svým protivenstvím, řadou ostrých ran,<br class="calibre11"/>
které svým rázem rozličně se mění,<br class="calibre11"/>
ne aby poznal cit náš, neboť Pán<br class="calibre11"/>
znal před zrozením, že jsme křehký džbán;<br class="calibre11"/>
záměry jeho k naší spáse cílí,<br class="calibre11"/>
abychom v ctnostném odevzdání žili.</p>

<p class="mlpverse">Poslyšte ještě jedno slovo, páni:<br class="calibre11"/>
Vemte si dneska v celém městě ženy,<br class="calibre11"/>
z nich Griseldy dvě nenajdete ani;<br class="calibre11"/>
vždyť takové být zkoušce podrobeny,<br class="calibre11"/>
zlato se změní ve měď špatné měny,<br class="calibre11"/>
jak mince, která sličným vzhledem klame;<br class="calibre11"/>
nežli se ohnout, to se spíše zláme.</p>

<p class="mlpverse">Proto, a též pro dobrou paní z Bath<br class="calibre11"/>
(ať se ji daří a jí podobným,<br class="calibre11"/>
ať jim dá Pánbůh vládnout zas a zas),<br class="calibre11"/>
veselou píseň snad vám zapět smím<br class="calibre11"/>
z plného srdce, potěšit vás tím;<br class="calibre11"/>
vážného přece dosti jsem už řek,<br class="calibre11"/>
poslyšte tedy teď můj popěvek.</p>

<h3 class="mlpuroven3basne" id="sigil_toc_id_21">Poslání</h3>

<p class="mlpverse">S Griseldou mrtvou pokory šperk pad<br class="calibre11"/>
ve Vlaších do hrobu, byl pohřben s ní;<br class="calibre11"/>
jest veřejně mi proto naříkat;<br class="calibre11"/>
nechť žádný muž, který se ožení,<br class="calibre11"/>
nezkouší ženu v plané naději<br class="calibre11"/>
Griseldu najít; marné snažení!</p>

<p class="mlpverse">Ó vzácné dámy, znalé moudrých rad,<br class="calibre11"/>
váš jazyk nespoután ať stále zní,<br class="calibre11"/>
aby snad o vás písmák nemoh psát<br class="calibre11"/>
tak neuvěřitelné líčení,<br class="calibre11"/>
jak o Griseldě mírné bájejí,<br class="calibre11"/>
anebo Hubeňour vás brzy sní.</p>

<p class="mlpverse">Jak Echo buď, nic nesmlč jedenkrát,<br class="calibre11"/>
tvou zbraní budiž tvoje řečnění,<br class="calibre11"/>
by pro nevinnost žal tě nepřepad,<br class="calibre11"/>
leč směle chop se vždycky vedení!<br class="calibre11"/>
Na lekci té ať ženy stavějí,<br class="calibre11"/>
je prospěšná, tak jednej podle ní!</p>

<p class="mlpverse">Srdnatá musí k obraně své stát,<br class="calibre11"/>
když jako velbloud silná být se mní.<br class="calibre11"/>
A nestrp muži, je-li jako kat!<br class="calibre11"/>
Avšak té útlé, slabé k válčení,<br class="calibre11"/>
zuřivost tygra dodejž zbraně jí;<br class="calibre11"/>
drč jako mlýn a často muže tni!</p>

<p class="mlpverse">Ne, neboj se a nechtěj se mu vzdát,<br class="calibre11"/>
neb je-li muž tvůj oděn v brnění,<br class="calibre11"/>
šíp výmluvnosti prorazí mu plát,<br class="calibre11"/>
proklá mu hruď a pancíř serve s ní.<br class="calibre11"/>
Či žárlivost v něm probuď raději,<br class="calibre11"/>
a padne na něj strach a třesení!</p>

<p class="mlpverse">A jsi-li hezká, musíš ukázat<br class="calibre11"/>
před lidmi tvář svou, svoje strojení.<br class="calibre11"/>
Jsi šeredná? Pak štědrý buď tvůj plat,<br class="calibre11"/>
a přítel tvůj to činem ocení.<br class="calibre11"/>
Leť jako list, jejž větry rozchvějí,<br class="calibre11"/>
kverulant muž ať kňučí v kvílení!</p>

</div>
</body>
</html>