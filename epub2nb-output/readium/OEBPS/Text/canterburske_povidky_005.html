<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Canterburské povídky</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection3">

<h2 class="mlpuroven2basne">Prolog</h2>

<p class="mlpverse">Když duben vniká v šumných přeprškách<br class="calibre11"/>
až do kořání pod březnový prach<br class="calibre11"/>
a vlahou lázní v každém vláknu vznítí<br class="calibre11"/>
plodivou sílu, z které pučí kvítí,<br class="calibre11"/>
a když i Zefýr v lesíku a v stráni<br class="calibre11"/>
líbezným dechem k růstu popohání<br class="calibre11"/>
výhonky něžné a když jaré slunce<br class="calibre11"/>
na dráze Skopcem dorazilo k půlce,<br class="calibre11"/>
když drobné ptáčky příroda tak vzbouří,<br class="calibre11"/>
že ani v spánku oka nezamhouří<br class="calibre11"/>
a na své šalmaje si vyhrávají,<br class="calibre11"/>
zatouží lidé po dalekém kraji<br class="calibre11"/>
a dálném břehu; každý světa kout<br class="calibre11"/>
má svého svatého a má svou pouť.<br class="calibre11"/>
A v Anglii se táhnou všemi směry<br class="calibre11"/>
z každého hrabství k městu Canterbury,<br class="calibre11"/>
za mučedníkem blahoslaveným,<br class="calibre11"/>
jenž v nemoci a strázni pomoh jim.</p>

<p class="mlpverse">I já tou dobou přijel do Southwarku<br class="calibre11"/>
a „U kabátce“ dlel jsem na herberku,<br class="calibre11"/>
hotov pln zbožných myšlenek se hnout<br class="calibre11"/>
a vyrazit na canterburskou pouť,<br class="calibre11"/>
když takhle večer stanul v hostěnici<br class="calibre11"/>
houf dvacet devět osob čítající,<br class="calibre11"/>
jež svedl osud v pestré směsici<br class="calibre11"/>
a kteří byli všichni poutníci<br class="calibre11"/>
a Canterbury bylo cílem všech.<br class="calibre11"/>
Dost bylo stájí, světnic na nocleh,<br class="calibre11"/>
a tak jsme měli všechno pohodlí.<br class="calibre11"/>
A brzy jsme se spolu dohodli,<br class="calibre11"/>
když slunce kleslo k odpočinku tiše,<br class="calibre11"/>
že za svého mě vezmou tovaryše,<br class="calibre11"/>
a sjednali jsme si, že za svítání,<br class="calibre11"/>
jak vylíčím vám, začne putování.<br class="calibre11"/>
Nicméně teď, kdy místo mám i čas,<br class="calibre11"/>
než k vyprávění navrátím se zas,<br class="calibre11"/>
mi připadá, že rozumu jsem práv,<br class="calibre11"/>
když popíšu vám, jaký měl kdo stav<br class="calibre11"/>
z těch poutníků a jací se mi zdáli,<br class="calibre11"/>
A čím kdo byl dle společenské škály,<br class="calibre11"/>
a také to, jak byli oblečeni.<br class="calibre11"/>
A rytíř přijde jako zahájení.</p>

<p class="mlpverse">Byl RYTÍŘ tam, muž statečný, jenž rost<br class="calibre11"/>
a horoval jen pro rytířskou ctnost<br class="calibre11"/>
od oněch dob, kdy prvně máchl zbraní<br class="calibre11"/>
pro pravdu, volnost, čest a službu paní.<br class="calibre11"/>
Lennímu pánu chrabře vedl války<br class="calibre11"/>
a při tom poznal svět a jeho dálky,<br class="calibre11"/>
bylť v křesťanstvu i mezi pohany<br class="calibre11"/>
a všude ctěn byl, rytíř bez hany.<br class="calibre11"/>
Byl v Alexandrii při jejím pádu<br class="calibre11"/>
a ze všech členů křižáckého řádu<br class="calibre11"/>
on první v Prusku zahajoval sněmy.<br class="calibre11"/>
Bojoval v Litvě, sjezdil ruskou zemi<br class="calibre11"/>
a viděl víc než křesťanští kdy páni.<br class="calibre11"/>
Byl v Granadě při jejím obléhání,<br class="calibre11"/>
byl v Algesiru, jezdil v Belmarii,<br class="calibre11"/>
byl u Layí a také v Satalii,<br class="calibre11"/>
když padly v plen. A také v Středomoří<br class="calibre11"/>
meč jeho často slavně zahovořil.<br class="calibre11"/>
V patnácti bitvách naši víru hájil<br class="calibre11"/>
a v Tramissenu jednou při turnaji<br class="calibre11"/>
ve šraňcích zabil tři své nepřátele.<br class="calibre11"/>
Náš rytíř rovněž počínal si směle,<br class="calibre11"/>
když jednou vyjel s Palatie pánem<br class="calibre11"/>
do země Turků vyhrát nad pohanem,<br class="calibre11"/>
a vždycky ze všech největší měl slávu.<br class="calibre11"/>
Ač chrabrý srdcem, měl též moudrou hlavu<br class="calibre11"/>
a jako panna jemně vždy se nes.<br class="calibre11"/>
Hrubého slova nikdy neprones,<br class="calibre11"/>
byl vlídný k lidem, kdokoli ať byli;<br class="calibre11"/>
byl pravý rytíř, člověk ušlechtilý.<br class="calibre11"/>
Leč o výstroji jeho nechci lhát:<br class="calibre11"/>
měl dobré koně, ne však skvělý šat —<br class="calibre11"/>
z barchetu kabát, kterýžto byl pln —<br class="calibre11"/>
když svlékl pancíř — zrezavělých skvrn;<br class="calibre11"/>
vždyť rovnou z válek, musím podotknout,<br class="calibre11"/>
si vyjel s námi na tu naši pouť.</p>

<p class="mlpverse">Mladičký dvorní PANOŠ, jeho syn,<br class="calibre11"/>
bujarý mladý milovník jel s ním.<br class="calibre11"/>
Tak dvacet let mu bylo, abych řek,<br class="calibre11"/>
a kadeře měl jako z natáček.<br class="calibre11"/>
Postavou nebyl velký ani malý,<br class="calibre11"/>
leč napodiv měl obratnost a svaly.<br class="calibre11"/>
Jezdíval někdy s vojsky, co se bijí<br class="calibre11"/>
ve Flandřích, v Artois i v Pikardii,<br class="calibre11"/>
a ač byl mlád, vždy vynik při utkání,<br class="calibre11"/>
doufaje získat náklonnost své paní.<br class="calibre11"/>
Tak zdobily jej vyšívané trety,<br class="calibre11"/>
že byl jak louka s barevnými květy.<br class="calibre11"/>
Celý den zpíval, hrál si na šalmaj<br class="calibre11"/>
a byl tak půvabný jak měsíc máj.<br class="calibre11"/>
V kazajce krátké s dlouhým rukávem<br class="calibre11"/>
pěkně se držel na komoni svém.<br class="calibre11"/>
Znal, jak se k písním slova skládají,<br class="calibre11"/>
psal, maloval i bil se v turnaji.<br class="calibre11"/>
Tak plnila mu srdce láska žhavá,<br class="calibre11"/>
že nespal, ani kolik slavík spává.<br class="calibre11"/>
Choval se dvorně, úslužně a skromně<br class="calibre11"/>
a svému otci předkrajoval krmě.</p>

<p class="mlpverse">Jen jednoho měl rytíř ZBROJNOŠE,<br class="calibre11"/>
tak jak byl zvyklý, a to bylo vše.<br class="calibre11"/>
Ten šat měl s kápí zelenou a v svazku<br class="calibre11"/>
měl paví šípy v toulci na opasku,<br class="calibre11"/>
břitké a lesklé; bedlivě dbal na ně<br class="calibre11"/>
a ovládal jak lučištník své zbraně;<br class="calibre11"/>
šíp sotvakdy mu peřím dolů kles<br class="calibre11"/>
a mocný luk si vždycky v ruce nes.<br class="calibre11"/>
Byl ostříhán a osmahlé měl líce<br class="calibre11"/>
a lesní řemeslo znal převelice.<br class="calibre11"/>
Zápěstník pestrý nosil na ochranu,<br class="calibre11"/>
meč s puklířem mu tížil jednu stranu,<br class="calibre11"/>
na druhém boku měl pak lesklou dýku<br class="calibre11"/>
v pobité pochvě, břitkou jako píku.<br class="calibre11"/>
Na hrudi Kryštof plál mu v stříbrojasu<br class="calibre11"/>
a lesní roh měl na zeleném pásu;<br class="calibre11"/>
lesníkem zdál se býti očividně.</p>

<p class="mlpverse">Pak s úsměvem, jenž cudně hřál a vlídně,<br class="calibre11"/>
též jeptiška tam byla, ABATYŠE,<br class="calibre11"/>
jež zapřisáhla by se nanejvýše<br class="calibre11"/>
tak svatým Jiljím. Paní Eglantýna<br class="calibre11"/>
se nazývala. K chvále nebes týna<br class="calibre11"/>
nosovým tónem libě znala pěti<br class="calibre11"/>
i po francouzsku hbitě rozprávěti,<br class="calibre11"/>
jak v Stratfordu-at-Bow to učívají;<br class="calibre11"/>
řeč Paříže, ta cizí zůstala jí.<br class="calibre11"/>
Tak byla znalá všeho stolování,<br class="calibre11"/>
že kousek od úst neuklouz jí ani;<br class="calibre11"/>
prst nesmáčela v jíše přespříliš<br class="calibre11"/>
a sousto nesla pěkně ke rtům blíž,<br class="calibre11"/>
a ani drobet hruď jí neztřísnil;<br class="calibre11"/>
způsobný mrav byl její hlavní cíl.<br class="calibre11"/>
Ret horní tak si utírala čistě,<br class="calibre11"/>
že v poháru, když pila, na tom místě<br class="calibre11"/>
mastnoty skvrnka nikdy neulpěla;<br class="calibre11"/>
a k pečeni se půvabně vždy měla.<br class="calibre11"/>
Byla to zkrátka velmi milá paní<br class="calibre11"/>
a společenské měla vychování.<br class="calibre11"/>
Pochytit chtěla snažně dvorské mravy,<br class="calibre11"/>
by její tón byl ve všem všudy pravý,<br class="calibre11"/>
chtěla být z těch, kdo úctu probouzejí.<br class="calibre11"/>
A vzpomínám-li na svědomí její,<br class="calibre11"/>
tak láskyplné bylo, útlocitné,<br class="calibre11"/>
že plakávala, vidouc, jak se chytne<br class="calibre11"/>
myš do pasti, jak zhyne či se zraní.<br class="calibre11"/>
Dávala psíčkům, jichžto byla paní,<br class="calibre11"/>
pečeni, mléko nebo koláče,<br class="calibre11"/>
a když psík zdech, jí bylo do pláče,<br class="calibre11"/>
ba i když někdo prutem švih jej prudce.<br class="calibre11"/>
Vtělená byla lítost, něžné srdce.<br class="calibre11"/>
Rouška jí padla do půvabných řas,<br class="calibre11"/>
nos měla rovný, v očích šedý jas,<br class="calibre11"/>
pusinka svěží hezky se jí rděla<br class="calibre11"/>
a vynikala mocnou šířkou čela —<br class="calibre11"/>
na dobrou píď — vždyť abych pravdu řek,<br class="calibre11"/>
nebyla vzrůstem žádný zákrsek.<br class="calibre11"/>
Plášť pěkný nosila, jak jsem si všim,<br class="calibre11"/>
a růženec jí přilnul k zápěstím;<br class="calibre11"/>
byl z korálků se zelenými zrnky<br class="calibre11"/>
a zlatou sponkou, na níž do korunky<br class="calibre11"/>
vyryto bylo nejdřív velké „<span class="mlpznakkurziva11b">A</span>“<br class="calibre11"/>
a potom <span class="mlpznakkurziva11b">Amor vincit omnia</span><a href="../Text/canterburske_povidky_034.html#_ftn1" title="" class="pcalibre1 pcalibre" id="_ftnref1"><span class="msofootnotereference"><span class="calibre12"><span class="msofootnotereference"><span class="calibre13">[1]</span></span></span></span></a>.<br class="calibre11"/>
S ní byla ještě jedna KLÁŠTERNICE<br class="calibre11"/>
a její KAPLAN, kněz to, do třetice.</p>

<p class="mlpverse">Pak honbymilovný byl statný MNICH.<br class="calibre11"/>
Byl dohližitel statků klášterních,<br class="calibre11"/>
chlapský byl muž a pro opatství zralý.<br class="calibre11"/>
Ve stájích jeho drahé koně stáli,<br class="calibre11"/>
a bylo slyšet, na koni jak v jízdě<br class="calibre11"/>
otěže jeho zněly větru hvizdem,<br class="calibre11"/>
tak jasně, hlasně, jako kaple zvon,<br class="calibre11"/>
v tom klášteře, kde pánem svým byl on.<br class="calibre11"/>
Řád mauretánský, Benediktův řád,<br class="calibre11"/>
se zastarale přísný mohl zdát,<br class="calibre11"/>
tož mnich náš jednal po novém, dal vale<br class="calibre11"/>
všemu, co bylo v módě zastaralé.<br class="calibre11"/>
A nedal by ni ostříhanou ovci<br class="calibre11"/>
za text, jenž dí, že náruživí lovci<br class="calibre11"/>
ztrácejí svatost, v světském rozruchu<br class="calibre11"/>
že mnich je to, co ryba na suchu<br class="calibre11"/>
(mnich mimo lůno kláštera, chci říci),<br class="calibre11"/>
ba nestál mu ten text ni za ústřici.<br class="calibre11"/>
A já bych řekl, že byl plně v právu.<br class="calibre11"/>
Proč měl by studovat a mást si hlavu,<br class="calibre11"/>
v klášteře ležet v prachu foliantů,<br class="calibre11"/>
či dřít se rukama, být prací štván tu,<br class="calibre11"/>
jak Augustin chce? Kohopak to spasí?<br class="calibre11"/>
Ať Augustin svou dřinu ponechá si!<br class="calibre11"/>
A tak si jezdil, čile měl se k světu<br class="calibre11"/>
a chrty rychlé měl jak ptáky v letu.<br class="calibre11"/>
Trysk miloval a honbu na zajíce;<br class="calibre11"/>
v tom nešetřil a o nic nedbal více.<br class="calibre11"/>
Z té nejjemnější veveřiny lem<br class="calibre11"/>
měl na rukávcích, jakou znala zem,<br class="calibre11"/>
a kapuci, tu pod bradou měl spjatou<br class="calibre11"/>
jehlicí zvláštně pracovanou, zlatou,<br class="calibre11"/>
jež v závěru se v uzel lásky spletla.<br class="calibre11"/>
Hlavu měl lysou, lesklou jako ze skla,<br class="calibre11"/>
a olejnatý lesk měl ve tvářích.<br class="calibre11"/>
Byl vypasen a statný vláčel břich.<br class="calibre11"/>
A vypoulené oči v obličeji<br class="calibre11"/>
žhnuly jak pece, když se ohněm rdějí.<br class="calibre11"/>
Ty jemné boty! Skvělý oř! Co dělat,<br class="calibre11"/>
byl doopravdy nádherný to prelát!<br class="calibre11"/>
Jak usoužený duch on nebyl bled,<br class="calibre11"/>
mělť tučnou labuť nejradš na oběd.<br class="calibre11"/>
A koně měl jak rudou jahodu.</p>

<p class="mlpverse">Pak žebravý byl FRÁTER v průvodu,<br class="calibre11"/>
jenž bujaře a vesele si ved.<br class="calibre11"/>
Ze všech čtyř řádů nikdo nedoved<br class="calibre11"/>
překonat jeho výřečnost a sloh.<br class="calibre11"/>
Děvčatům mladým často dopomoh<br class="calibre11"/>
sám pod čepec a přispěl na útraty.<br class="calibre11"/>
Sloup řehole své na slovo byl vzatý.<br class="calibre11"/>
Byl oblíben a důvěrně byl známý<br class="calibre11"/>
po celém kraji všude se zemany<br class="calibre11"/>
a všechny v městě ctihodné znal paní,<br class="calibre11"/>
neb větší plnomoc měl k zpovídání<br class="calibre11"/>
než jejich farář, jak sám tvrdil rád;<br class="calibre11"/>
licenci k tomu dalť mu jeho řád.<br class="calibre11"/>
Vždy líbezně si vyslech zpověď jejich<br class="calibre11"/>
a laskavý byl i pak v rozhřešeních.<br class="calibre11"/>
Pokání mírné dával u oveček,<br class="calibre11"/>
od kterých doufal v tučný výděleček;<br class="calibre11"/>
neb každý dárek řádu chudých bratří<br class="calibre11"/>
dotvrdí zpověď, že je jaksepatří.<br class="calibre11"/>
Sám říkával, že kdo má uznání,<br class="calibre11"/>
dokázal předem řádné pokání.<br class="calibre11"/>
Jsou totiž lidé, že ač hřích je mrzí,<br class="calibre11"/>
z tvrdého srdce nevynutí slzí;<br class="calibre11"/>
tu místo lkání, místo modlení,<br class="calibre11"/>
chudobný fráter stříbro ocení.<br class="calibre11"/>
Vždy špendlíky a noži naplněnu<br class="calibre11"/>
měl kapuci pro každou sličnou ženu.<br class="calibre11"/>
Hlas libozvučný též měl dozajista,<br class="calibre11"/>
v básnění dobyl prvého vždy místa<br class="calibre11"/>
a zpívat znal i zahrát melodii.<br class="calibre11"/>
Jak lilii měl úbělovou šíji<br class="calibre11"/>
a zároveň i zápasnické svaly.<br class="calibre11"/>
Byl v každém městě v krčmách obeznalý<br class="calibre11"/>
a o sklepnice z šenkoven dbal taky —<br class="calibre11"/>
víc nežli o choré a o žebráky.<br class="calibre11"/>
Cožpak se hodí pro muže tak ctného,<br class="calibre11"/>
už se zřetelem k důstojenství jeho,<br class="calibre11"/>
znát malomocné bědné chuďasy?<br class="calibre11"/>
Není to slušné, a co získá si,<br class="calibre11"/>
kdo o pakáž dbá? To se staral spíš<br class="calibre11"/>
o boháče, co měli plnou spíž.<br class="calibre11"/>
Kde kynul zisk, tam zdvořilý byl,<br class="calibre11"/>
tam byl poníženě hotov ke službám.<br class="calibre11"/>
Tak čilý nebyl nikdo jak náš fráter,<br class="calibre11"/>
v žebrání předčil vůbec celý klášter.<br class="calibre11"/>
Za revír svůj si platil zvláštní pacht<br class="calibre11"/>
a běda, kdyby jiný mu tam pách!<br class="calibre11"/>
Ať třeba v hadrech byla chudá vdova,<br class="calibre11"/>
tak slaďounce a mile kroutil slova,<br class="calibre11"/>
že před odchodem přece dostal grešli;<br class="calibre11"/>
tak z almužen se pěkné příjmy sešly.<br class="calibre11"/>
Když v ráži byl, tu dováděl jak štěně,<br class="calibre11"/>
v dny smírčí však zas pomoh rozváženě;<br class="calibre11"/>
to žebravý už nebyl ubožák<br class="calibre11"/>
s odřenou kuklou jako chudý žák,<br class="calibre11"/>
leč jak sám papež, pán jak přeslovutný,<br class="calibre11"/>
vklouz do dvojité zvonovité kutny,<br class="calibre11"/>
která mu padla jako ulitá.<br class="calibre11"/>
Kapinku šišlal, starý ješita,<br class="calibre11"/>
aby mu slova zněla obzvlášť sladce.<br class="calibre11"/>
A po zpěvu, když na harfu jal hrát se,<br class="calibre11"/>
tak blýskalo mu v tváři očí dvé,<br class="calibre11"/>
jak jiskří hvězdy v noci mrazivé.<br class="calibre11"/>
A jmenoval se fráter Hubertus.</p>

<p class="mlpverse">Pak KUPEC jel; měl v šatu pestrý vkus,<br class="calibre11"/>
v sedle se nes a vous měl do vidlice;<br class="calibre11"/>
flanderský bobří klobouk stínil líce<br class="calibre11"/>
a na botách měl elegantní přezky.<br class="calibre11"/>
Slavnostně často vykládal, jak hezky<br class="calibre11"/>
mu obchod jde, a nejraděj by střeh<br class="calibre11"/>
od Middleburghu do Orwellu břeh<br class="calibre11"/>
v zájmu svých plaveb. Uměl vydělat<br class="calibre11"/>
při směně peněz, ani o nápad<br class="calibre11"/>
nemíval nouzi; všechno šlo mu k duhu<br class="calibre11"/>
a nikdo neznal výši jeho dluhů;<br class="calibre11"/>
tak důstojné měl vždycky chování<br class="calibre11"/>
v obchodech svých i při půjčování.<br class="calibre11"/>
Byl celkem počestný, buď podotčeno,<br class="calibre11"/>
než po pravdě, už nevím jeho jméno.</p>

<p class="mlpverse">Z Oxfordu STUDENT jel pak s námi dál,<br class="calibre11"/>
jenž logiku už dlouho studoval.<br class="calibre11"/>
Kůň jeho vyzáblý byl jako kolík.<br class="calibre11"/>
Sám nebyl tlustý též — snad právě tolik.<br class="calibre11"/>
Zapadlé, vážné oči se mu tměly<br class="calibre11"/>
a svrchní pláštík měl už ošumělý;<br class="calibre11"/>
v prebendě nemělť dosud podporu<br class="calibre11"/>
a světácký dost nebyl ke dvoru.<br class="calibre11"/>
Měl raděj v hlavách lože dvacet knih<br class="calibre11"/>
ve vazbách černých nebo červených,<br class="calibre11"/>
a v knihách slova Aristotelova<br class="calibre11"/>
než psaltýř, housle, drahá roucha nová.<br class="calibre11"/>
Byť bádal však i v alchymistů vědě,<br class="calibre11"/>
se zlatem v měšci byl na tom vždy bledě.<br class="calibre11"/>
Všechno, co získal půjčkou od přátel,<br class="calibre11"/>
na učení a knihy obracel,<br class="calibre11"/>
a na ten účel za každičkou minci<br class="calibre11"/>
v modlitbách díky vzdával dobrodinci,<br class="calibre11"/>
vždyť o studium největší měl péči.<br class="calibre11"/>
Nevedl nikdy nadbytečných řečí;<br class="calibre11"/>
byl důstojný a stručný v každé větě<br class="calibre11"/>
a moudrým smyslem mířil k jedné metě —<br class="calibre11"/>
své bližní vedl ke ctnostnému žití;<br class="calibre11"/>
rád poučil i dal se poučiti.</p>

<p class="mlpverse">Pak JURISTA jel, chytrý, opatrný,<br class="calibre11"/>
jenž často býval, muž ten bez poskvrny,<br class="calibre11"/>
na poradách u katedrálních vrat.<br class="calibre11"/>
Byl rozšafný, či moh tak připadat,<br class="calibre11"/>
vždyť zdálo se, že moudře hovoří.<br class="calibre11"/>
Též býval soudcem důležitých pří,<br class="calibre11"/>
mělť zmocňovací patent od krále.<br class="calibre11"/>
Znalecký věhlas příjmy nemalé<br class="calibre11"/>
mu vynášel a obleků měl kupu.<br class="calibre11"/>
A nikdo nebyl nad něj při nákupu —<br class="calibre11"/>
nemusel dbáti, kdo mu zboží nabíd,<br class="calibre11"/>
a tak se nikdy nenechával lapit.<br class="calibre11"/>
Byl věru zaměstnán, a nijak málo,<br class="calibre11"/>
a přec měl práce míň, než jak se zdálo.<br class="calibre11"/>
Rozsudek v každé při znal nazpaměť,<br class="calibre11"/>
co od Viléma krále zběh se let.<br class="calibre11"/>
Listinu doved napsat tak, že kdyby<br class="calibre11"/>
ses jak chtěl pídil, nenašel bys chyby;<br class="calibre11"/>
a statuty znal všechny doslova.<br class="calibre11"/>
V žíhaném šatě vyjel z domova,<br class="calibre11"/>
s hedvábným pasem drobně pobitým.<br class="calibre11"/>
Tím jeho vzhledu dosti jsem si všim.</p>

<p class="mlpverse">A potom STATKÁŘ SVOBODNÍK byl tady.<br class="calibre11"/>
Jak chudobka měl bílé vousy brady,<br class="calibre11"/>
tvář krevnatou a barvy karmínu.<br class="calibre11"/>
Chléb k snídani si smáčel ve vínu<br class="calibre11"/>
a zvyk si vůbec žíti rozkoším;<br class="calibre11"/>
byl věru pravý Epikurův syn,<br class="calibre11"/>
jsa přesvědčen, že dokonalé štěstí<br class="calibre11"/>
je v požitku, jímž dal se vždycky vésti.<br class="calibre11"/>
Měl velký dům, zval hosty ze všech stran<br class="calibre11"/>
jak učiněný svatý Julián.<br class="calibre11"/>
Měl vždycky pivo výborné i chléb,<br class="calibre11"/>
a zvláště plný míval vinný sklep.<br class="calibre11"/>
Nebýval doma nikdy bez pečeně<br class="calibre11"/>
a ryb či masa neměl o nic méně<br class="calibre11"/>
než v pohádce, kde sněží jídla mísy,<br class="calibre11"/>
a lahůdek, co jen kdo pomyslí si.<br class="calibre11"/>
A s tím, jak v roce období se mění,<br class="calibre11"/>
on střídal krmě pro své vyražení.<br class="calibre11"/>
Koroptve tučné měl vždy v kurníku<br class="calibre11"/>
a mnoho štik a cejnů v rybníku.<br class="calibre11"/>
A jeho kuchař odpykal vždy plačky,<br class="calibre11"/>
dost koření když nedal do omáčky.<br class="calibre11"/>
A v jeho síni, jak je dlouhý den,<br class="calibre11"/>
stůl prostřený stál k jídlu připraven.<br class="calibre11"/>
Šlechtický čestný titul příslušel mu,<br class="calibre11"/>
neb hrabství často zastupoval v sněmu.<br class="calibre11"/>
V pase mu visel měšec s krátkou zbraní,<br class="calibre11"/>
byl z hedvábí jak bílé mléko ranní.<br class="calibre11"/>
Šerifem býval, přehližečem účtů —<br class="calibre11"/>
podleník zřídka takovou měl úctu.</p>

<p class="mlpverse">Pak přišel TESAŘ, BARVÍŘ, KLOBOUČNÍK<br class="calibre11"/>
a s nimi TKADLEC, rovněž ČALOUNÍK.<br class="calibre11"/>
Oděni byli v stejnokroje shodné<br class="calibre11"/>
za bratrstvo své, velmi úctyhodné;<br class="calibre11"/>
v těch nových krojích mohli dělat pány,<br class="calibre11"/>
a také dýky měli okovány<br class="calibre11"/>
ne mosazí, leč stříbrem, umně, těžce,<br class="calibre11"/>
a stejně tak i opasky a měšce.<br class="calibre11"/>
Zdáli se všichni dobří měštěníni;<br class="calibre11"/>
každý moh sedět v čele v radní síni;<br class="calibre11"/>
a rozumem se každý hodil zcela,<br class="calibre11"/>
aby byl zvolen aspoň za konšela,<br class="calibre11"/>
vždyť měli pěkné majetky a příjmy.<br class="calibre11"/>
A manželky by v tomhle byly s nimi —<br class="calibre11"/>
a kdyby ne — to důvod byl by k vádám.<br class="calibre11"/>
Což je to špatné, dát si říkat madam<br class="calibre11"/>
a do kostela kráčet po rynečku<br class="calibre11"/>
a dát si jako královna nést vlečku?</p>

<p class="mlpverse">S nimi byl KUCHAŘ, jenž měl v povinnosti<br class="calibre11"/>
kuřata vařit s tučným morkem kostí<br class="calibre11"/>
a kořením jim dodat chuť a říz.<br class="calibre11"/>
Sám londýnského piva rád si líz.<br class="calibre11"/>
Vařiti uměl, roštit, smažit, péci,<br class="calibre11"/>
recepty paštik znal i jiných věcí.<br class="calibre11"/>
Leč mrzelo mě velmi pomyšlení,<br class="calibre11"/>
že rakovinný vřed má na holeni,<br class="calibre11"/>
neb jeho kapoun na modro byl skvělý.</p>

<p class="mlpverse">Pak LODNÍKA jsme od západu měli,<br class="calibre11"/>
až z Dartmouthu, jak se mi doneslo.<br class="calibre11"/>
Jel na najatém koni, jak to šlo.<br class="calibre11"/>
Plášť vlněný mu plandal u kolenou<br class="calibre11"/>
a šňůru s dýkou nosil navlečenou<br class="calibre11"/>
okolo krku a pak v podpaží.<br class="calibre11"/>
Byl snědý, tak jak slunce opraží,<br class="calibre11"/>
a byl to chlapík a měl dobrý grunt.<br class="calibre11"/>
Při plavbě často chodil na burgund,<br class="calibre11"/>
když zákazník si v jeho lodi zchrup.<br class="calibre11"/>
Svědomí neměl věru ani chlup —<br class="calibre11"/>
když serval se a když byl ve výhodě,<br class="calibre11"/>
bez řečí svěřil svého soka vodě.<br class="calibre11"/>
V umění však, jak příliv vypočísti,<br class="calibre11"/>
proud určiti a nebezpečí příští,<br class="calibre11"/>
přístav i čas, byl mistr lodivodů,<br class="calibre11"/>
co z Kartageny k Hullu brázdí vodu.<br class="calibre11"/>
Byl odvážný a nebyl bez nápadů;<br class="calibre11"/>
už mnoho bouří zcuchalo mu bradu.<br class="calibre11"/>
A přístavy znal na pobřeží steré<br class="calibre11"/>
od Gotlandu až k mysu Finisterre,<br class="calibre11"/>
a každý španělský i britský záliv.<br class="calibre11"/>
A jeho loď, tu <span class="mlpznakkurziva11b">Magdaléna</span> zvali.</p>

<p class="mlpverse">Pak tam byl také DOKTOR MEDICÍNY.<br class="calibre11"/>
Na světě sotva uměl by kdo jiný<br class="calibre11"/>
líp o felčarství rozhovory vést —<br class="calibre11"/>
a vyznal se i v koloběhu hvězd.<br class="calibre11"/>
Věnoval chorým často mnoho péče,<br class="calibre11"/>
tou přirozenou magií je léče,<br class="calibre11"/>
a uměl vybrat šťastně ascendenty<br class="calibre11"/>
a horoskopy pro své pacienty.<br class="calibre11"/>
A nemoc nikdy nespletla ho žádná,<br class="calibre11"/>
ať z horka, sucha, vlhka nebo chladna,<br class="calibre11"/>
vždy určil šťávu, z které mohla růst.<br class="calibre11"/>
Byl dokonalý vpravdě praktikus.<br class="calibre11"/>
Když churavosti přišel na příčinu,<br class="calibre11"/>
hned k ulehčení napsal medicínu,<br class="calibre11"/>
neb v punktu drog a lektvarů měl styky<br class="calibre11"/>
už zavedené s pány lékárníky —<br class="calibre11"/>
vzájemnost jejich, tučným ziskem spjatá,<br class="calibre11"/>
nebyla právě nejmladšího data.<br class="calibre11"/>
Znal Aeskulapa všechna skripta svatá<br class="calibre11"/>
i Deiskorida a Hippokrata.<br class="calibre11"/>
Co psali Rhazis, Rufus, Hali, Galen,<br class="calibre11"/>
Bernard a Gilbert, s vším byl obeznámen,<br class="calibre11"/>
i Serapion, rovněž Avicen<br class="calibre11"/>
a Konstantin a stejně Damascén.<br class="calibre11"/>
Holdoval jenom velmi střídmé stravě,<br class="calibre11"/>
neb zbytečností nemiloval právě,<br class="calibre11"/>
leč výživnost a stravitelnost v jídle.<br class="calibre11"/>
A zřídka čítal stránky svaté bible.<br class="calibre11"/>
Šat v barvě nachu měl a blankytu<br class="calibre11"/>
a hedváb navespod a dykytu,<br class="calibre11"/>
leč neutrácel nijak nevázaně;<br class="calibre11"/>
schránil, co získal při morové ráně.<br class="calibre11"/>
Miloval zlato nade vše, neb znal,<br class="calibre11"/>
jak znamenitý je to kordiál.</p>

<p class="mlpverse">Pak DOBRÁ ŽENA z BATHU s námi šla;<br class="calibre11"/>
žel bohu byla trochu nahluchlá.<br class="calibre11"/>
Dovedná byla věru soukenice,<br class="calibre11"/>
s Yprami, s Gentem mohla poměřit se.<br class="calibre11"/>
Z farnosti celé žádná, na mou věru,<br class="calibre11"/>
nesměla před ní sáhnout pro ofěru,<br class="calibre11"/>
a když se stalo, zuřila tak lítě,<br class="calibre11"/>
že naráz bylo veta po charitě.<br class="calibre11"/>
Přejemných šátků měla velký výběr;<br class="calibre11"/>
chci přísahat, že plných deset liber<br class="calibre11"/>
jich na hlavě vždy měla na neděli.<br class="calibre11"/>
Punčochy její šarlatem se skvěly<br class="calibre11"/>
napjaty těsně, boty z jemné kůže<br class="calibre11"/>
a zánovní; tvář smělá, jako růže.<br class="calibre11"/>
Po celý život žila spořádaně,<br class="calibre11"/>
pět mužů pojala před tváří Páně,<br class="calibre11"/>
když nemluvím o jejích pletkách v mládí,<br class="calibre11"/>
leč tam mě příběh právě nezavádí.<br class="calibre11"/>
Ve Svatou zem ji třikrát vedla pouť<br class="calibre11"/>
a překročila mnohý cizí proud,<br class="calibre11"/>
Řím znala, Boulogne, kolínský též chrám,<br class="calibre11"/>
i ve Španělích Jakub byl jí znám.<br class="calibre11"/>
Dost zkušeností měla ze svých poutí,<br class="calibre11"/>
neb byla chlípná, jest mi podotknouti.<br class="calibre11"/>
Klusala na svém oři polehoučku<br class="calibre11"/>
a měla pěkně upravenou roušku,<br class="calibre11"/>
na hlavě klobouk jak štít přeširoký,<br class="calibre11"/>
plášť chránil v jízdě její mocné boky,<br class="calibre11"/>
a blýskala si břity od ostruh.<br class="calibre11"/>
Dovedla smát se, každý byl jí druh.<br class="calibre11"/>
Na lásku znala každý lík a trik,<br class="calibre11"/>
vždy k tomu měla odedávna cvik.</p>

<p class="mlpverse">Pak dobrý muž jel, oddaný své víře,<br class="calibre11"/>
VENKOVSKÝ FARÁŘ, chudý na halíře,<br class="calibre11"/>
leč svatou myslí, činy bohat dosti;<br class="calibre11"/>
též klerik byl to, plný učenosti.<br class="calibre11"/>
Sám slovům Kristovým chtěl věnovat se,<br class="calibre11"/>
oddaně učil farníků svých stádce,<br class="calibre11"/>
byl laskav, pilný, plný boží bázně<br class="calibre11"/>
a trpělivě, mírně snášel strázně,<br class="calibre11"/>
což prokázáno bylo častokráte.<br class="calibre11"/>
Hnusil si klnout lidem pro desátek,<br class="calibre11"/>
ba, pomáhal spíš, křesťansky se řídě,<br class="calibre11"/>
všem farníkům, co živořili v bídě,<br class="calibre11"/>
sám ze svého a z ofěry své k tomu,<br class="calibre11"/>
vždyť zcela málo k žití stačilo mu.<br class="calibre11"/>
Měl farnost velkou, roztroušené domy,<br class="calibre11"/>
však bez ohledu na liják a hromy<br class="calibre11"/>
dokázal dojít pěšky, o holi<br class="calibre11"/>
až do odlehlých samot v okolí,<br class="calibre11"/>
když uslyšel, že někdo nějak strádá.<br class="calibre11"/>
Tak vzácným pastýřem byl svého stáda.<br class="calibre11"/>
„Jdi příkladem, a potom teprv kaž,“<br class="calibre11"/>
ta slova Písma ctil jak otčenáš<br class="calibre11"/>
a podobenství přidával vždy nato:<br class="calibre11"/>
„Co s železem, když rezaví i zlato?<br class="calibre11"/>
Když hřeší ten, v nějž věřit máme,<br class="calibre11"/>
kněz, jakýpak div, že laika sžírá rez?<br class="calibre11"/>
Jaká to hanba, jestliže se zjistí,<br class="calibre11"/>
že pastýř špinav je a ovce čisty!<br class="calibre11"/>
Kněz příklad měl by dávati svou duší<br class="calibre11"/>
a čistotou, jak stádci žít se sluší.“<br class="calibre11"/>
Obročí neměl nikdy pronajato,<br class="calibre11"/>
své ovečky on nikdy nestrh v bláto;<br class="calibre11"/>
on v Londýn nezběh, aby v katedrále<br class="calibre11"/>
tam za peníze zpíval mrtvým k chvále,<br class="calibre11"/>
či na útraty bratrstva tam žil,<br class="calibre11"/>
leč doma zůstal, aby ubránil<br class="calibre11"/>
své ovce před vlky a od úhon;<br class="calibre11"/>
bylť pastýřem, ne námezdníkem on.<br class="calibre11"/>
Ač svatý byl a ctnostný, nebyl pyšný,<br class="calibre11"/>
když kát se k němu přišel někdo hříšný;<br class="calibre11"/>
nejednal krutě, povýšeně s lidmi,<br class="calibre11"/>
leč byl vždy ke všem laskavý a vlídný.<br class="calibre11"/>
Hříšníky měly přivést k blaženosti,<br class="calibre11"/>
jak usiloval, příklady a ctnosti.<br class="calibre11"/>
Leč jestliže si někdo stavěl hlavu,<br class="calibre11"/>
ať nízkého či vysokého stavu,<br class="calibre11"/>
udělit doved ostré vyplísnění.<br class="calibre11"/>
Lepšího kněze, myslím, jinde není.<br class="calibre11"/>
Po cti a slávě nepídil se marně<br class="calibre11"/>
a nestavěl se klamně mravokárně,<br class="calibre11"/>
leč slova Kristova a učedníků,<br class="calibre11"/>
jež kázával, sám plnil do puntíku.</p>

<p class="mlpverse">A s ním jel bratr ROLNÍK, dobrý muž,<br class="calibre11"/>
jenž mnohou fůru mrvy rozvez už<br class="calibre11"/>
a pilně se měl k dílu, na mou víru,<br class="calibre11"/>
a dobrý křesťan byl a přítel míru.<br class="calibre11"/>
Největší lásku k Bohu měl a žil s ní<br class="calibre11"/>
po všechny dny, ať ve štěstí či v tísni,<br class="calibre11"/>
a jako sebe rád měl svoje bližní.<br class="calibre11"/>
Pomáhal chudým při orbě i při žni,<br class="calibre11"/>
kdykoli mohl, komukoli, vždy,<br class="calibre11"/>
za pánbůh zaplať jen a beze mzdy.<br class="calibre11"/>
Desátky platil vždycky řádně, hladce,<br class="calibre11"/>
jak z majetku, tak ze své vlastní práce.<br class="calibre11"/>
Jel v kazajce na hřbetě kobyly.</p>

<p class="mlpverse">Pak šafář S MLYNÁŘEM k nám patřili,<br class="calibre11"/>
PŮHONČÍ církve, SPRÁVCE KOLEJNÍ,<br class="calibre11"/>
a ODPUSTKÁŘ a já pak poslední.</p>

<p class="mlpverse">MLYNÁŘ byl chlapík velké mohutnosti,<br class="calibre11"/>
siláckých svalů a též pevných kostí;<br class="calibre11"/>
při zápasech mu byla přiznána<br class="calibre11"/>
vždy první cena, vyhrál berana.<br class="calibre11"/>
Byl nízkoplecí, sporý, plný suků;<br class="calibre11"/>
vyvrátil dveře, když na ně vztáh ruku,<br class="calibre11"/>
či rozrazit je doved hlavou v trysku.<br class="calibre11"/>
Svou rudou bradou připomínal lišku,<br class="calibre11"/>
jak lopata byl široký ten chvost.<br class="calibre11"/>
A bradavice zdobila mu nos;<br class="calibre11"/>
zarudlé chlupy tak mu rostly z ní<br class="calibre11"/>
jak staré svini z uší štětiny.<br class="calibre11"/>
Měl černé, hodně otevřené nozdry,<br class="calibre11"/>
po boku puklíř a s ním čepel ostrý.<br class="calibre11"/>
Ústa měl velká jako vnitřek pece<br class="calibre11"/>
a dobře mluvil; žel, že nedoved se<br class="calibre11"/>
obhroublých žertů nikdy odříci.<br class="calibre11"/>
Vše třikrát účtoval, krad pšenici,<br class="calibre11"/>
a přec, jak říká se, měl palec zlatý.<br class="calibre11"/>
Jel v modré kápi, k ní měl bílé šaty.<br class="calibre11"/>
Hrál na dudy, měch uměl nafouknout,<br class="calibre11"/>
a s tím jsme taky počali svou pouť.</p>

<p class="mlpverse">Pak KOLEJNÍ byl SPRÁVCE, muž to milý,<br class="calibre11"/>
od něhož by se kupci přiučili.<br class="calibre11"/>
Znal trhy potravin jak nikdo druhý,<br class="calibre11"/>
a ať už platil nebo dělal dluhy,<br class="calibre11"/>
vždy tak si doved nákup zařídit,<br class="calibre11"/>
že vyzískal a nikdy nebyl bit.<br class="calibre11"/>
Hle, není-li to pěkná milost boží,<br class="calibre11"/>
když v prostý rozum tolik vtipu vloží,<br class="calibre11"/>
že čelit kupě studovaných sved —<br class="calibre11"/>
vždyť v koleji měl mistrů přes třicet,<br class="calibre11"/>
co znali práva do hloubky i šíře.<br class="calibre11"/>
A jistě tucet měl jich na kvartýře,<br class="calibre11"/>
co dovedli by spravovati jmění<br class="calibre11"/>
každého lorda tak, že bez honění<br class="calibre11"/>
by na svých statcích mohl život vésti,<br class="calibre11"/>
nebýti blázen, bez dluhů a ve cti,<br class="calibre11"/>
ba naspořit si, co jen se mu zmane;<br class="calibre11"/>
ti mistři mohli v nouzi nečekané<br class="calibre11"/>
celému hrabství dobrou radu dát;<br class="calibre11"/>
a ten náš správce přece všem jim krad.</p>

<p class="mlpverse">ŠAFÁŘ byl mužík útlý, cholerický.<br class="calibre11"/>
Vous hlaďounce měl oholený vždycky,<br class="calibre11"/>
vlasy kol uší v kruhu zastřižené<br class="calibre11"/>
a jako kněz byl lysý od temene.<br class="calibre11"/>
Nohy měl dlouhé, tenké jak pár nitek,<br class="calibre11"/>
nebylo na nich věru vidět lýtek.<br class="calibre11"/>
Dovedl vytřít v sýpce, ve spíži<br class="calibre11"/>
zrak každému, kdo účty přehlíží.<br class="calibre11"/>
Z deště či sucha nikdo nedoved by<br class="calibre11"/>
líp poznat výnos obilí a setby.<br class="calibre11"/>
A šafář ten měl v rukou plnou správu<br class="calibre11"/>
pánova skotu, mlékaření, bravu,<br class="calibre11"/>
drůbeže, koní, klíčů od zásob.<br class="calibre11"/>
Dle smlouvy vedl účty od těch dob,<br class="calibre11"/>
dvacíti let kdy dosáhl pán statků,<br class="calibre11"/>
leč vystříhal se chytře nedoplatků.<br class="calibre11"/>
Na poklasné a čeleď, na pasáky,<br class="calibre11"/>
co znali dobře, jak je bystrozraký,<br class="calibre11"/>
byl přísný tak, že k smrti báli se ho.<br class="calibre11"/>
Na pláni stála pěkná chatrč jeho,<br class="calibre11"/>
na místě krytém korunami stromů.<br class="calibre11"/>
A kupčení líp nežli pánu šlo mu;<br class="calibre11"/>
potají uměl těžit z každé sklizně<br class="calibre11"/>
a z pánovy se přiživoval přízně:<br class="calibre11"/>
hned půjčil mu, hned dal mu z vlastní kapsy,<br class="calibre11"/>
a nejen dík, leč kabát, kuklu shráb si.<br class="calibre11"/>
Dovedl však též sáhnout na nářadí,<br class="calibre11"/>
tesařem dobrým vyučil se v mládí.<br class="calibre11"/>
Šafář ten jel, na statném hřebci sedě,<br class="calibre11"/>
jenž Skot se zval a grošován byl šedě.<br class="calibre11"/>
V modravém plášti vězel po paty<br class="calibre11"/>
a jeho meč byl všecek rezatý.<br class="calibre11"/>
Byl z Norfolku, a řekl bych, že jel<br class="calibre11"/>
z okolí města, jež zvou Bawdeswell.<br class="calibre11"/>
Jak fráter šat si podkasal a zved<br class="calibre11"/>
a v celém houfu jezdil naposled.</p>

<p class="mlpverse">Pak PŮHONČÍ se dále připomíná<br class="calibre11"/>
s ohnivě rudou tváří cherubína<br class="calibre11"/>
a trudovitý, s očky v hloubi hlavy.<br class="calibre11"/>
Byl jako vrabec necudný a žravý,<br class="calibre11"/>
řídkého vousu, brvy — strupy v pleti;<br class="calibre11"/>
svou tváří strašil všechny malé děti,<br class="calibre11"/>
a žádná rtuť ni borax, klejt ni síra,<br class="calibre11"/>
mast žádná čisticí či ta, co sžírá,<br class="calibre11"/>
běloba žádná, ani kámen vinný<br class="calibre11"/>
nemohly zmoci bílé plesniviny<br class="calibre11"/>
a trudy v tváři přivést k pominutí.<br class="calibre11"/>
Jed ošlejch, česnek, cibuli, pil s chutí<br class="calibre11"/>
krvavé víno, co se k hlavě vráží,<br class="calibre11"/>
a řečnil pak a křičel, když byl v ráži.<br class="calibre11"/>
A když se zhlédl hlouběj ve víně,<br class="calibre11"/>
tu hovoříval jenom v latině.<br class="calibre11"/>
Dva nebo tři znal z právních obratů,<br class="calibre11"/>
jež z nějakého pochyt dekretu,<br class="calibre11"/>
vždyť celé dny je slyšel pěkně zblízka.<br class="calibre11"/>
Však dobře víte, že i sojka vříská<br class="calibre11"/>
„hej“ stejně dobře jako papež z Říma.<br class="calibre11"/>
Když chtěl však někdo zkoušet, co v něm dřímá,<br class="calibre11"/>
hned se vší filosofií svou uvíz<br class="calibre11"/>
a křičel jenom: „<span class="mlpznakkurziva11b">Quaestio quid juris!</span>“<a href="../Text/canterburske_povidky_034.html#_ftn2" title="" class="pcalibre1 pcalibre" id="_ftnref2"><span class="msofootnotereference"><span class="calibre12"><span class="msofootnotereference"><span class="calibre13">[2]</span></span></span></span></a><br class="calibre11"/>
Byl milý chlapík, dobrý kompaňon,<br class="calibre11"/>
půhončí nebyl lepší nežli on.<br class="calibre11"/>
Ba, odpouštíval za pozvání k vínu<br class="calibre11"/>
svým kumpánům i jejich konkubínu,<br class="calibre11"/>
byť rok s ní spali třeba bez přestávky.<br class="calibre11"/>
Leč uměl taky oškubávat kavky.<br class="calibre11"/>
A když si našel partu správných brachů,<br class="calibre11"/>
tu učíval je nepodléhat strachu,<br class="calibre11"/>
byť by je proklel třeba arciděkan:<br class="calibre11"/>
„Nemáš-li duši v měšci, nebuď zlekán,<br class="calibre11"/>
neboť jen v měšci jest ti odpykati,<br class="calibre11"/>
tam arciděkan peklo poznat dá ti!“<br class="calibre11"/>
Já dobře vím však, že to byla lež;<br class="calibre11"/>
když proklet jsi, pak peklu neujdeš,<br class="calibre11"/>
klatba je smrt — jen rozhřešení spasí;<br class="calibre11"/>
ať na prokletí každý pozor dá si!<br class="calibre11"/>
A též měl v rukou — bez veškerých mezí —<br class="calibre11"/>
kontrolu panen v celé diecézi,<br class="calibre11"/>
znal jejich žal i radu k nápravě.<br class="calibre11"/>
Ohromný věnec nosil na hlavě,<br class="calibre11"/>
jenž vývěskou být mohl na pivnici,<br class="calibre11"/>
a v ruce držel koláč štítu zvíci.</p>

<p class="mlpverse">S ním jeho kumpán, ODPUSTKÁŘ, jel dál<br class="calibre11"/>
(bydliště jeho bylo Rouncival),<br class="calibre11"/>
jenž přijel rovnou od kurie v Římě<br class="calibre11"/>
a nahlas pěl si: „Stůj, má lásko, při mně!“<br class="calibre11"/>
Půhončí bas mu k tomu zpíval z hloubi;<br class="calibre11"/>
ni za půl toho hlasu není trouby.<br class="calibre11"/>
Vlas barvy vosku na vochli jak len<br class="calibre11"/>
mu padal s hlavy, pramen přes pramen,<br class="calibre11"/>
a on ten každý hladký pramínek<br class="calibre11"/>
si rozestíral k zdobě ramínek.<br class="calibre11"/>
Ač v řídkých proužcích ležely mu vzadu,<br class="calibre11"/>
přec kápi nenosil, to pro parádu,<br class="calibre11"/>
a složil si ji do jezdecké brašny,<br class="calibre11"/>
neb myslil si, že je to móda zvláštní.<br class="calibre11"/>
Tak na hlavě měl jenom čepici<br class="calibre11"/>
a poulil oči jako zajíci.<br class="calibre11"/>
A na čapce měl přišit obraz Krista;<br class="calibre11"/>
vak na klíně, v němž odpustky už chystal<br class="calibre11"/>
dosavad horké, jak je upek Řím.<br class="calibre11"/>
A tence mluvil hláskem kozlečím.<br class="calibre11"/>
Vous neměl žádný, aniž mohl mít,<br class="calibre11"/>
byl oholen, ač neznal břitvy břit —<br class="calibre11"/>
byl, myslím, zženštilý či kleštěnec.<br class="calibre11"/>
Leč z Berwicku až k Ware, tak znal svou věc,<br class="calibre11"/>
nebylo nad něj nikde odpustkáře.<br class="calibre11"/>
Měl ve svém vaku povlak od polštáře,<br class="calibre11"/>
a to prý měl být závoj naší Paní.<br class="calibre11"/>
I kousek plachty u něho byl k mání,<br class="calibre11"/>
s níž svatý Petr mořem prý se nes,<br class="calibre11"/>
než Ježíš Kristus vzal jej do nebes.<br class="calibre11"/>
Z mosazi kříž měl kameny se skvící<br class="calibre11"/>
a vepřových pár kostí ve sklenici;<br class="calibre11"/>
a když mu skočil na ty relikvie<br class="calibre11"/>
venkovský farář, který chudě žije,<br class="calibre11"/>
tu za den pouhý z něho vysál více,<br class="calibre11"/>
než měl ten farář platu po měsíce;<br class="calibre11"/>
lísal se, lhal a pomocí té frašky<br class="calibre11"/>
si z faráře i z lidí tropil šašky.<br class="calibre11"/>
Aby však o něm obraz věrný vznik —<br class="calibre11"/>
v kostele byl to boží služebník.<br class="calibre11"/>
Dobře čet lekci s legendou, leč um<br class="calibre11"/>
rozvíjel, když pěl ofertorium,<br class="calibre11"/>
vždyť dobře znal, že po zpívání znova<br class="calibre11"/>
si bude moci přibrousiti slova<br class="calibre11"/>
a vydělat; pak nebyl k předstižení<br class="calibre11"/>
v síle a v gustu toho svého pění.</p>

<p class="mlpverse">Tak vylíčil jsem v stručném náryse<br class="calibre11"/>
stav, kroj a počet těch, kdo dali se<br class="calibre11"/>
k té naší družině, a jaké cíle<br class="calibre11"/>
svedly nás v Southwark do hospody milé,<br class="calibre11"/>
jež „U Kabátce“ zve se, blízko „Zvonu“.<br class="calibre11"/>
Teď přišel čas, bych vylíčil vám k tomu<br class="calibre11"/>
svou zkušenost a zkušenost nás všech,<br class="calibre11"/>
kdož zůstali jsme spolu na nocleh;<br class="calibre11"/>
pak cestu naši musím načrtnouti<br class="calibre11"/>
a vše, co zbývá o té naší pouti.<br class="calibre11"/>
Leč předem pěkně prosím, neračte mi<br class="calibre11"/>
mít za hrubost, že nezůstanu němý,<br class="calibre11"/>
že holá pravda do řeči se vmísí,<br class="calibre11"/>
abych vám podal slova všech i rysy,<br class="calibre11"/>
že řeknu po nich slovo všelijaké.<br class="calibre11"/>
Vždyť dobře vím, a vy to víte také,<br class="calibre11"/>
že líčí-li kdo cizí vyprávění,<br class="calibre11"/>
zachytit musí jeho zabarvení<br class="calibre11"/>
v každičkém slově, úkol splnit chce-li,<br class="calibre11"/>
i když sám není hrubý ani smělý;<br class="calibre11"/>
vždyť jinak věci nebo slova křivě<br class="calibre11"/>
by podával a líčil nepravdivě.<br class="calibre11"/>
I kdyby si tím rozhněvat měl bratra,<br class="calibre11"/>
na žádné slovo nesmí hledět spatra.<br class="calibre11"/>
Sám Kristus mluvil volně v svatém Písmu<br class="calibre11"/>
a za hrubost to nelze připočíst mu.<br class="calibre11"/>
A znalcům řekne moudrost Platonova:<br class="calibre11"/>
bratrancem činu mají býti slova.<br class="calibre11"/>
Ať za zlé též mi, prosím, bráno není,<br class="calibre11"/>
že osoby jsem v tomhle vyprávění<br class="calibre11"/>
dle hodností a stavu neuved;<br class="calibre11"/>
můj vtip je skrovný, to se pozná hned.</p>

<p class="mlpverse">Hospodský slavně hnedka u dveří<br class="calibre11"/>
každého vítal, ved nás k večeři<br class="calibre11"/>
a přines jídla mlsné chuti hodná<br class="calibre11"/>
i silné víno, jež jsme pili do dna.<br class="calibre11"/>
Ten hostinský byl chlapík, z něhož stát se<br class="calibre11"/>
v hodovní síni jistě mohl vládce.<br class="calibre11"/>
Byl statný, zraků vypouklých, a líp<br class="calibre11"/>
snad nevypadá měšťan ani v Cheap.<br class="calibre11"/>
Byl zkušený a moudrý, žádný zajíc,<br class="calibre11"/>
a z mužnosti mu nechybělo pranic.<br class="calibre11"/>
A ježto byl též plný veselosti,<br class="calibre11"/>
po jídle začal povyrážet hosty,<br class="calibre11"/>
když každý z nás mu zaplatil svůj řád.<br class="calibre11"/>
A když tak s námi začal žertovat,<br class="calibre11"/>
promluvil takhle: „Na mou duchu, páni,<br class="calibre11"/>
ze srdce buďte všichni přivítáni;<br class="calibre11"/>
vždyť, na mou pravdu, mně se všecko zdá,<br class="calibre11"/>
že letos ještě moje hospoda<br class="calibre11"/>
čest neměla s tak bujnou kumpanií.<br class="calibre11"/>
Vidím, jak s vámi všichni čerti šijí,<br class="calibre11"/>
a já jsem právě přišel na nápad,<br class="calibre11"/>
jak zadarmo vám trochu jundy dát.</p>

<p class="mlpverse">Váš cíl je Canterbury. Ať vás chrání<br class="calibre11"/>
sám Bůh a světec dej vám požehnání!<br class="calibre11"/>
Jistěže cestou k tomu svému cíli<br class="calibre11"/>
budete hledat dobrou kratochvíli,<br class="calibre11"/>
člověk má přece všechno zkažené,<br class="calibre11"/>
když jede němý jako z kamene.<br class="calibre11"/>
A proto, jářku, chci, abyste měli,<br class="calibre11"/>
co potěší vás a co rozveselí.<br class="calibre11"/>
Teď, jestli všichni do jednoho s chutí<br class="calibre11"/>
se podrobíte mému rozhodnutí<br class="calibre11"/>
a chcete-li se na mne spolehnout,<br class="calibre11"/>
až zítra ráno začne vaše pouť,<br class="calibre11"/>
tak, při památce táty nebožtíka,<br class="calibre11"/>
puknete smíchy! Či ať hlavou pykám!<br class="calibre11"/>
Zvedněte ruku, odpovězte ano!“</p>

<p class="mlpverse">Nebylo ani dlouho rokováno,<br class="calibre11"/>
taková věc se dlouho nerozmýšlí,<br class="calibre11"/>
návrhu jeho rádi vstříc jsme vyšli<br class="calibre11"/>
a prosili jsme, ať to tedy řekne.<br class="calibre11"/>
„Nu, panstvo,“ pravil, „slyšte tedy pěkně<br class="calibre11"/>
a bez pošklebků, o to prosím vás,<br class="calibre11"/>
tohle je v jádře celý ten můj špás:<br class="calibre11"/>
Každý z vás bude během cesty, páni,<br class="calibre11"/>
vyprávět, aby zkrátil putování,<br class="calibre11"/>
dvě povídky, a to oběma směry,<br class="calibre11"/>
na cestě tam i zpátky z Canterbury,<br class="calibre11"/>
o příhodách, jež udály se kdysi.<br class="calibre11"/>
A příběh nejlepší kdo vymyslí si,<br class="calibre11"/>
kdo nejlíp splní účel zábavy<br class="calibre11"/>
a nejvíc poučí a pobaví,<br class="calibre11"/>
ten povečeří potom na náklady<br class="calibre11"/>
všech ostatních u toho stolu tady,<br class="calibre11"/>
až z Canterbury pojedete domů.<br class="calibre11"/>
A já svým dílem abych přispěl k tomu,<br class="calibre11"/>
rád na svůj účet vyjedu si s vámi<br class="calibre11"/>
a vést vás budu; cesty jsou mi známy.<br class="calibre11"/>
Kdo se mi vzepře, ten nám zaplatí,<br class="calibre11"/>
co celý houf náš cestou utratí.<br class="calibre11"/>
A jestli souhlasíte s nabídkou mou,<br class="calibre11"/>
bez dalších řečí řekněte to rovnou,<br class="calibre11"/>
a já se časně přihotovím k cestě!“</p>

<p class="mlpverse">My svolili a odpřisáhli ještě<br class="calibre11"/>
a prosili ho s povznesenou myslí,<br class="calibre11"/>
by uvolil se jednati, jak myslí,<br class="calibre11"/>
ať tedy nyní vládcem nad námi je,<br class="calibre11"/>
ať posoudí ty naše historie,<br class="calibre11"/>
ať onu večeři pak uspořádá,<br class="calibre11"/>
ať pro každého platí jeho vláda,<br class="calibre11"/>
a že se ve všem jako jeden muž<br class="calibre11"/>
chcem řídit tím, co vymyslí si už.<br class="calibre11"/>
Pak zasedli jsme opět za stůl k vínku<br class="calibre11"/>
a popili a potom k odpočinku<br class="calibre11"/>
jsme uléhali všichni bez prodlení.</p>

<p class="mlpverse">Hned nazítří, při prvním rozednění,<br class="calibre11"/>
hostinský vstal a zburcoval nás vzhůru,<br class="calibre11"/>
shromáždil nás a začali jsme túru;<br class="calibre11"/>
rychlej než krokem vedla cesta naše<br class="calibre11"/>
až k napajedlu koní „U Tomáše“.<br class="calibre11"/>
Tam hospodský dal stanout svému koni:<br class="calibre11"/>
„Úmluvu znáte; rád bych mluvil o ní,<br class="calibre11"/>
račte mě proto vyslechnouti, páni,<br class="calibre11"/>
shodne-li se vám s večerem zpěv ranní!<br class="calibre11"/>
Kdo začne první, to nám určit zbývá.<br class="calibre11"/>
Jako že rád mám vína lok či piva,<br class="calibre11"/>
ten, kdo by nechtěl přijmout rozsudky mé,<br class="calibre11"/>
zaplatí vše, co cestou utratíme!<br class="calibre11"/>
Nařežme dřívka, a to nejkratší<br class="calibre11"/>
nám vypravěče losem označí.<br class="calibre11"/>
Tož, pane rytíři,“ tak se mu klaní,<br class="calibre11"/>
„táhněte, prosím, podle ujednání!<br class="calibre11"/>
Sem, paní abatyše, prosil bych,<br class="calibre11"/>
sem pane studente, nic na ostych<br class="calibre11"/>
a na studium nedbejte! Nuž, k věci!“</p>

<p class="mlpverse">A abych příběh nenechal se vléci:<br class="calibre11"/>
Nevím, zda osud, prozřetelnost zdali<br class="calibre11"/>
vliv měly zde, leč jak jsme losovali,<br class="calibre11"/>
los naponejprv na rytíře pad,<br class="calibre11"/>
čemužto každý srdečně byl rád,<br class="calibre11"/>
že právě on z nás první promluví<br class="calibre11"/>
a poví příběh podle úmluvy,<br class="calibre11"/>
jak slyšeli jste. Zbývá už jen málo.<br class="calibre11"/>
Když dobrý muž ten viděl, co se stalo,<br class="calibre11"/>
hned poslušně a moudře pravil, věda,<br class="calibre11"/>
že dobrovolný slib se zrušit nedá:<br class="calibre11"/>
„Když zahájit tu hru je tedy na mně,<br class="calibre11"/>
buď uvítán můj los ve jménu Páně!<br class="calibre11"/>
Jeďme teď dál a sluchu popřejte mi.“</p>

<p class="mlpverse">I vyjeli jsme dál se slovy těmi<br class="calibre11"/>
a on hned začal v dobré náladě<br class="calibre11"/>
tu povídku, co vám teď povím zde.</p>

</div>
</body>
</html>