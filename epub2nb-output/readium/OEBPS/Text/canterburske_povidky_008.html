<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Canterburské povídky</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection3">
<h2 class="mlpuroven2basne">Povídka
šafářova</h2>

<p class="mlpverse">Ten špás nás všechny rozesmál ažaž,<br class="calibre11"/>
ten Absolón i chytrý Mikuláš,<br class="calibre11"/>
a různí lidé různý názor měli,<br class="calibre11"/>
leč většina se shodla ve veselí<br class="calibre11"/>
a nikoho se nedotkl ten žert,<br class="calibre11"/>
jen šafář Osvald mračil se jak čert;<br class="calibre11"/>
on totiž býval tesař vyučený.<br class="calibre11"/>
A v hloubi srdce ještě uražený,<br class="calibre11"/>
začal se nyní trochu kohoutit.</p>

<p class="mlpverse">„Taky bych uměl,“ povídal, „jen chtít,<br class="calibre11"/>
těm nafoukancům z mlejna vytřít zrak<br class="calibre11"/>
a mluvit sprostě jako nezdvořák!<br class="calibre11"/>
To mám však za sebou, vždyť mám už věk;<br class="calibre11"/>
trávu jsem spás a zbyl jen paběrek.<br class="calibre11"/>
Ta bílá hlava o mých letech ví<br class="calibre11"/>
a s vlasy taky srdce plesniví;<br class="calibre11"/>
ledaže, páni, to mé stáří je<br class="calibre11"/>
jak mišpule, co dokud neshnije,<br class="calibre11"/>
nemůže uzrát, až pak ve smetí!<br class="calibre11"/>
Staříci jsou už asi obětí<br class="calibre11"/>
stejného řádu: teprv shnilí zrají;<br class="calibre11"/>
tak tancujeme, dokud k tanci hrají.<br class="calibre11"/>
Hřeb žádosti nám nedá spočinout,<br class="calibre11"/>
ač hlava šedá, zelený je oud<br class="calibre11"/>
jak u ošlejchu; i když sil už není,<br class="calibre11"/>
my blázníme až do smrti v tom chtění<br class="calibre11"/>
alespoň mluvit, když ne oučinkovat!<br class="calibre11"/>
A ten náš popel doutná ještě pořád.<br class="calibre11"/>
Uhlíky čtyři žhnou v něm: totiž zlost,<br class="calibre11"/>
hrabivost, přiznám, lež a chlubivost;<br class="calibre11"/>
ty čtyři jiskry ještě zbyly stáří.<br class="calibre11"/>
I když se oudům špatně hýbat daří,<br class="calibre11"/>
chtíč opustit nás nechce, Bůh to suď!<br class="calibre11"/>
A já sám míval pěkně zdravou chuť,<br class="calibre11"/>
hříběcí zub, který už léta hryzá,<br class="calibre11"/>
od chvilky, kdy mi začla proudit míza.<br class="calibre11"/>
Už v kolébce mi smrt načala sud<br class="calibre11"/>
a pípa tekla; tekla doposud,<br class="calibre11"/>
až teď je v soudku něco málo na dně<br class="calibre11"/>
a sem tam na kraj jenom kapka padne.<br class="calibre11"/>
Dnes, ať si třeba jazyk pošetilý<br class="calibre11"/>
vyzvání o tom, čím jsme kdysi byli,<br class="calibre11"/>
a připomíná mladá pobláznění,<br class="calibre11"/>
nám dědkům zbývá už jen blábolení.“</p>

<p class="mlpverse">Náš hostinský, jenž řeč tu poslouchal,<br class="calibre11"/>
vznešeně řekl nakonec jak král:<br class="calibre11"/>
„K čemu nám je teď tohle mudrování,<br class="calibre11"/>
proč poslouchat jen svaté Písmo, páni?<br class="calibre11"/>
Čert kazatele dělá ze šafáře<br class="calibre11"/>
a z ševců lodníky či pijavkáře!<br class="calibre11"/>
Vyklop, co máš, a nemař tu náš čas!<br class="calibre11"/>
Tamhle máš Deptford! Jitro pryč je zas!<br class="calibre11"/>
A tamhle Greenwich, plný ničemů,<br class="calibre11"/>
tak nemař čas a měj se k něčemu!“</p>

<p class="mlpverse">„Tož, pánové,“děl šafář, Osvald zvaný,<br class="calibre11"/>
„odpusťte jenom, když mu splatím rány,<br class="calibre11"/>
a když mu sáhnu trochu na kštici;<br class="calibre11"/>
na hrubý klín i hrubou palici!<br class="calibre11"/>
Vyprávěl vám tu mlynář ožralý,<br class="calibre11"/>
jak z tesaře si blázny dělali,<br class="calibre11"/>
a to mně na vztek, já jsem tesař taky!<br class="calibre11"/>
Dovolte proto, jaképak s ním fraky,<br class="calibre11"/>
já stejně hrubě za ten jeho špás<br class="calibre11"/>
mu oplatím. Dej Bůh, ať srazí vaz,<br class="calibre11"/>
když vidí třísku, co prý v oku mám,<br class="calibre11"/>
a ve svém vlastním neuhlídá trám!“</p>

<p class="mlpverse">U města Cambridge ve vsi Trumpingtonu<br class="calibre11"/>
je můstek přes potok a u náhonu<br class="calibre11"/>
na břehu potoka tam stojí mlýn.<br class="calibre11"/>
Je svatá pravda, co teď vyprávím!<br class="calibre11"/>
Tam léta mlynář žil, co na svůj stav<br class="calibre11"/>
byl hrozně pyšný, ješitný jak páv.<br class="calibre11"/>
Rybařit doved, pískat, spravit síť,<br class="calibre11"/>
zápasit, střílet, kostky hrát a pít.<br class="calibre11"/>
Od koženého pásu visely<br class="calibre11"/>
mu kosíř s dlouhou ostrou čepelí<br class="calibre11"/>
a ještě pěkná dýka v kapsáři;<br class="calibre11"/>
i rváči před ním byli žabaři.<br class="calibre11"/>
A ze Sheffieldu nůž měl v nohavici.<br class="calibre11"/>
Nos ohrnutý, kulaťoučkých lící<br class="calibre11"/>
a s holou lebkou jako opičák nosil<br class="calibre11"/>
se vždycky jako kabrňák.<br class="calibre11"/>
A kdyby na něho jen někdo sáh,<br class="calibre11"/>
zapřisáh se ho roznést na botách.<br class="calibre11"/>
A obilí i cizí mouku krad<br class="calibre11"/>
a dovedl to chytře zastírat.<br class="calibre11"/>
Pejcha ho zvali, Šimon podle jména.<br class="calibre11"/>
A ženu měl, ta byla urozená;<br class="calibre11"/>
z městečka byla dcera faráře,<br class="calibre11"/>
co dal jí věnem peněz trakaře,<br class="calibre11"/>
jen aby si ji vzal ten hrdopýšek.<br class="calibre11"/>
A vychování měla od jeptišek,<br class="calibre11"/>
protože Šimon projevoval přání<br class="calibre11"/>
vzít si jen pannu s dobrým vychováním,<br class="calibre11"/>
jak patří ke cti svobodného stavu.<br class="calibre11"/>
Pyšně jak straka zdvíhala vždy hlavu.<br class="calibre11"/>
A byl to pohled, přes celou když ves<br class="calibre11"/>
o velkých svátcích on se vpředu nes<br class="calibre11"/>
v širokém límci, pěkně před ženou,<br class="calibre11"/>
a ona za ním, sukni červenou,<br class="calibre11"/>
a on měl stejně rudé nohavice!<br class="calibre11"/>
A nikdo nesměl jinak odvážit se<br class="calibre11"/>
ji nazvat nežli dámou. Nikdo k ní<br class="calibre11"/>
též netroufal si žertík důvěrný,<br class="calibre11"/>
sic Šimonova tvář by hněvem zrudla<br class="calibre11"/>
a promluvil by meč či nůž či kudla.<br class="calibre11"/>
V žárlivci, víte, je kus ukrutníka,<br class="calibre11"/>
či aspoň vždycky před tou svou to říká.<br class="calibre11"/>
A ostatně ta rajda, jeho žena,<br class="calibre11"/>
jak velká voda byla povýšená<br class="calibre11"/>
a nad každým hned ohrnula ret;<br class="calibre11"/>
ba myslela, že každá dáma hned<br class="calibre11"/>
jí úctu vzdá; to v pevné důvěře<br class="calibre11"/>
v svůj rod a výchovu v tom klášteře.</p>

<p class="mlpverse">A měli dceru, dítě jediné;<br class="calibre11"/>
bylo jí dvacet. Jenže k rodině<br class="calibre11"/>
jim přibyl ještě do kolíbky kluk<br class="calibre11"/>
před šesti měsíci a rost jak buk.<br class="calibre11"/>
Ta holka byla statné děvčisko,<br class="calibre11"/>
nos ohrnutý, oči jako sklo,<br class="calibre11"/>
s širokým zadkem, mocným popředím,<br class="calibre11"/>
však vlasy měla zlaté, ať tak dím.</p>

<p class="mlpverse">Tak uvábila tou svou vějičkou<br class="calibre11"/>
faráře, že ji mít chtěl dědičkou<br class="calibre11"/>
svých movitostí, pozemků i statků,<br class="calibre11"/>
leč trval u ní na důstojném sňatku.<br class="calibre11"/>
I rozhodl se, že ta děvčice<br class="calibre11"/>
si musí vzít nanejmíň šlechtice.<br class="calibre11"/>
On statky svaté církve chtěl by rád<br class="calibre11"/>
jen rodu z krve církve svaté dát,<br class="calibre11"/>
a proto vybral si svou svatou krev,<br class="calibre11"/>
na svatou církev trochu zanevřev.</p>

<p class="mlpverse">Ten mlynář bral za semletí a slad<br class="calibre11"/>
z celého kraje hezky velký plat,<br class="calibre11"/>
a nejvíc z Cambridge, z té koleje,<br class="calibre11"/>
jíž jméno, Soler Hall, vám známé je.<br class="calibre11"/>
Mlel jejich slad a všechno obilí.</p>

<p class="mlpverse">A jednoho dne vám tam zjistili,<br class="calibre11"/>
že jejich správce tak se rozstonal,<br class="calibre11"/>
až mysleli, že nevydrží dál.<br class="calibre11"/>
A nato mlynář nakrad pšenice,<br class="calibre11"/>
zrní a mouky, co moh nejvíce,<br class="calibre11"/>
stonásob víc, než potají krad dříve;<br class="calibre11"/>
teď krad, že už to bylo urážlivé.<br class="calibre11"/>
Sám děkan nato spustil hrom a blesky.<br class="calibre11"/>
Ale náš mlynář řek jen: „Třesky plesky!“<br class="calibre11"/>
a drze tvrdil, že to vše je lež.</p>

<p class="mlpverse">Dva chudí študenti však žili též<br class="calibre11"/>
v té koleji a oba velicí<br class="calibre11"/>
šprýmaři byli, praví zbujníci.<br class="calibre11"/>
A oba dva, jen pro svou svévoli,<br class="calibre11"/>
šli na děkana, ať jim dovolí<br class="calibre11"/>
jen na chvilku si zajet do mlýnice<br class="calibre11"/>
a dohlédnout, až jejich bude mlít se.<br class="calibre11"/>
Krk sázeli a prohlásili pádně,<br class="calibre11"/>
že mlynář ani zrnko neukradne,<br class="calibre11"/>
násilím ani žádnou chytrou lstí.<br class="calibre11"/>
Tož nakonec je děkan propustil.<br class="calibre11"/>
Alan a Jan se zvali, ze Strotheru,<br class="calibre11"/>
z jednoho města někde na severu<br class="calibre11"/>
rodáci byli; víc už nevím sám.</p>

<p class="mlpverse">Alan si brzy sbalil celý krám<br class="calibre11"/>
a vyjel, když si přes koně dal pytel.<br class="calibre11"/>
Študiós Jan, ten jeho dobrý přítel,<br class="calibre11"/>
měl s sebou meč a přes rameno štít;<br class="calibre11"/>
a znal už cestu, a tak mohli jít,<br class="calibre11"/>
až složili svůj pytel u mlýna.</p>

<p class="mlpverse">„Zdař Bůh, Šimone!“ Alan začíná,<br class="calibre11"/>
„jak má se vaše dceruška a paní?“</p>

<p class="mlpverse">„Alan! Co to?“ prál Šimon k uvítání.<br class="calibre11"/>
„A taky Jan! Tož copak vás k nám nese?“</p>

<p class="mlpverse">„Tak,“ na to Jan, „nutnosti nevyhneš se.<br class="calibre11"/>
Kdo nemá sluhu, sám si práce zavdá,<br class="calibre11"/>
není-li blázen, jak dí prostopravda.<br class="calibre11"/>
Náš správce má vám bolesti tak strašné —<br class="calibre11"/>
doufám, že na ně každou chvíli zhasne —<br class="calibre11"/>
že já tu s Alanem jsem musel jet<br class="calibre11"/>
dát semlít k vám a mouku přivézt hned,<br class="calibre11"/>
a proto, prosím, pospěšte si s tím!“</p>

<p class="mlpverse">„Bůh ví,“ řek Šimon, „rád vám vyhovím.<br class="calibre11"/>
A co vy zatím, co to bude v práci?“</p>

<p class="mlpverse">„Já u násypky chtěl bych posečkat si,“<br class="calibre11"/>
řek Jan, „ať vidím zrno mizet v ní.<br class="calibre11"/>
Co živ jsem ještě mlýnské složení<br class="calibre11"/>
neviděl zblízka, jak se to tam točí.“</p>

<p class="mlpverse">„Tak, Jene! Já zas neodvrátím oči<br class="calibre11"/>
od síta, kterým propadá a lítá<br class="calibre11"/>
semletá mouka dole do koryta,“<br class="calibre11"/>
řek Alan, „ba, to bude legrace,<br class="calibre11"/>
protože, Jene, musím přiznat se,<br class="calibre11"/>
jsem stejně špatný mlynář jako ty!“</p>

<p class="mlpverse">Mlynář si střílel z jejich prostoty,<br class="calibre11"/>
leč pomyslel si: „Počkejme jen chvilku,<br class="calibre11"/>
už vím, jak se jim dostat na kobylku,<br class="calibre11"/>
ač myslí si, že pálené jsou lišky,<br class="calibre11"/>
i přes ty jejich študie a knížky!<br class="calibre11"/>
Čím víc teď mají lstivých nápadů,<br class="calibre11"/>
tím důkladněj je potom okradu.<br class="calibre11"/>
Otruby místo mouky! ‚Študiós<br class="calibre11"/>
nebývá vždycky nejchytřejší kos,‘<br class="calibre11"/>
jak jednou řekla vlku kobyla!<br class="calibre11"/>
Vy učenci! A teďka do díla!“</p>

<p class="mlpverse">Když byl si jist, že houby poznají,<br class="calibre11"/>
tu ze dveří se vykrad potají<br class="calibre11"/>
a rozhlížel se, dokud za mlýnicí<br class="calibre11"/>
nenašel koně, jak ho studentíci<br class="calibre11"/>
tam přivázali pod zeleným stromem.<br class="calibre11"/>
Šel ke koni a v nestřežený moment<br class="calibre11"/>
sundal mu uzdu. Koník bez otěží<br class="calibre11"/>
zaržál — a pryč! A rovnou cestou běží<br class="calibre11"/>
až k mokřadlu, tam, kam se chodily<br class="calibre11"/>
pást divoké a bujné kobyly.</p>

<p class="mlpverse">Mlynář se vrátil zpátky ke své práci<br class="calibre11"/>
a neměl s žáky nouzi o legraci,<br class="calibre11"/>
jinak však mlčel. Domleli a chytli<br class="calibre11"/>
běloučkou mouku zavázanou v pytli<br class="calibre11"/>
a Jan si vyšel, aby přived oře.<br class="calibre11"/>
Tu začal křik a volání a hoře.<br class="calibre11"/>
„Náš kůň je pryč! Prokrista, člověče,<br class="calibre11"/>
děkanův kůň, a ten nám uteče!<br class="calibre11"/>
Alane, dělej, žeňme rychle za ním!“</p>

<p class="mlpverse">Alan v tom spěchu nechal zrno zrním<br class="calibre11"/>
a tatam byla péče hospodáře.<br class="calibre11"/>
„Co?! Kudy běžel?“ spustil velký nářek.</p>

<p class="mlpverse">Mlynářka z domu vyběhla a vpadla:<br class="calibre11"/>
„Ježíši, běžel rovnou do mokřadla!<br class="calibre11"/>
Za kobylami! Lidičky, ten cval!<br class="calibre11"/>
Hrom do toho, kdo tak ho uvázal!<br class="calibre11"/>
To nemoh uzdu zdrhnout na uzel?“</p>

<p class="mlpverse">„Kristovy rány!“ Jan si zoufat chtěl,<br class="calibre11"/>
„odložme meče! Nohy mám jak zajíc;<br class="calibre11"/>
ten kůň nám nesmí utéct ani za nic!<br class="calibre11"/>
Dá Bůh, že ne! Ach Ježíši, to bolí!<br class="calibre11"/>
Proč jsi ho jenom nedal do stodoly?<br class="calibre11"/>
Alane, ty jsi pěkné ťululum!“<br class="calibre11"/>
A rozběhli se tryskem k močálům<br class="calibre11"/>
Alan a Jan, ti žáci pošetilí.</p>

<p class="mlpverse">Mlynář, když viděl, že jsou pryč už chvíli,<br class="calibre11"/>
půl míry mouky vzal jim nestřeženě<br class="calibre11"/>
a k napečení chleba dal ji ženě.<br class="calibre11"/>
A prál: „Snad čuli ti dva zelenáči<br class="calibre11"/>
nějaký ouskok, mlynář ale stačí<br class="calibre11"/>
na jejich vědu! Ať se chvilku honí,<br class="calibre11"/>
smrkáči, po tom zatoulaném koni!<br class="calibre11"/>
Bůh ví, tak rychle že ho nechytnou!“</p>

<p class="mlpverse">Študenti zatím samé „Prr!“ a „Hou!“<br class="calibre11"/>
se trmáceli. „Tam!“ — „Za jeho zády!“ —<br class="calibre11"/>
„Jdi, zapískej, a já ho chytnu tady!“ —<br class="calibre11"/>
No, zkrátka, přes to všechno úsilí<br class="calibre11"/>
oř utíkal. A tak ho chytili,<br class="calibre11"/>
až hluboká když padla na kraj noc;<br class="calibre11"/>
strž, kam kůň spad, jim přišla na pomoc.</p>

<p class="mlpverse">Jak zmoklé slepice se vrátili<br class="calibre11"/>
Alan a Jan, ti chlapci zpozdilí.<br class="calibre11"/>
„Proč jsem se zrodil!“ začal Jan už lkát.<br class="calibre11"/>
„Být jenom terčem lidských šprťouchlat!<br class="calibre11"/>
Mouka je pryč! Teď se nám vysmějí,<br class="calibre11"/>
jak děkan, tak i všichni v koleji.<br class="calibre11"/>
A mlynáři teď budem pro psinu!“</p>

<p class="mlpverse">Tak naříkal Jan cestou ke mlýnu<br class="calibre11"/>
a Šemíka měl pevně na oprati.<br class="calibre11"/>
Od ohně mlynář vstal je uvítati,<br class="calibre11"/>
a že už pro tmu nemohli dnes dál,<br class="calibre11"/>
o chléb a nocleh pár náš požádal,<br class="calibre11"/>
pro Boha, a též za plat — to je jisto.<br class="calibre11"/>
Mlynář jim na to: „Najdete-li místo,<br class="calibre11"/>
vemte jím zavděk. Dům je sice malý,<br class="calibre11"/>
vy jste se ale přece učívali,<br class="calibre11"/>
jak s pomocí té metafyziky<br class="calibre11"/>
udělat z plácku prostor veliký.<br class="calibre11"/>
No, ukažte, jak umíte svou řečí<br class="calibre11"/>
tady z té jizby vyčarovat větší!“</p>

<p class="mlpverse">„Ví svatý Cuthbert, Šimone,“ řek Jan,<br class="calibre11"/>
„vy doopravdy špásovný jste pán!<br class="calibre11"/>
Když člověk sám si lepší neshledá,<br class="calibre11"/>
musí vzít zavděk tím, co se mu dá.<br class="calibre11"/>
Však prosím vás, náš drahý hostiteli,<br class="calibre11"/>
jíst, pít a zasmát bychom se teď chtěli,<br class="calibre11"/>
však zaplatíme všechno do troníka;<br class="calibre11"/>
s prázdnou bys nechyt ani krahulíka.<br class="calibre11"/>
To stříbro tady padne na večeři!“</p>

<p class="mlpverse">Tož mlynář kázal do vsi běžet dceři<br class="calibre11"/>
pro chléb a pivo, pak jim husu pek,<br class="calibre11"/>
přivázal koně, aby neutek,<br class="calibre11"/>
a pak jim ustlal postel s prostěradly<br class="calibre11"/>
a s přikrývkami, které měkce padly;<br class="calibre11"/>
tři kroky vedle potom sobě stlal<br class="calibre11"/>
a děvče spalo samo opodál<br class="calibre11"/>
v té jizbě s nimi; proč to neříci —<br class="calibre11"/>
neměli v domě větší světnici<br class="calibre11"/>
a nemohlo to jinak býti ani.<br class="calibre11"/>
Tak při jídle a s troškou špásování<br class="calibre11"/>
uplýval čas a vysychal jim džbán.<br class="calibre11"/>
A v půlnoci šli všichni do hajan.</p>

<p class="mlpverse">Ten mlynář pitím tak se pěkně zved,<br class="calibre11"/>
že nezčervenal, ale jenom zbled;<br class="calibre11"/>
škyt, huhňal nosem jako nastuzený<br class="calibre11"/>
a šel si lehnout po boku své ženy.<br class="calibre11"/>
Ta byla smíchem ještě celá říčná<br class="calibre11"/>
a jako sojka dovádivě ryčná;<br class="calibre11"/>
to všechno z hojně svlaženého tipce.<br class="calibre11"/>
Z postele měla na krok ke kolíbce,<br class="calibre11"/>
když chtěla prs dát tomu cvalíku.<br class="calibre11"/>
Když tedy došli na dno žejdlíku,<br class="calibre11"/>
šlo mlynářovic děvče na pelech<br class="calibre11"/>
a potom Jan i s Alanem si leh;<br class="calibre11"/>
a nebylo jim třeba uspávadla.<br class="calibre11"/>
Na mlynáře ta opilost tak padla,<br class="calibre11"/>
že jako valach frkal ze spaní,<br class="calibre11"/>
ponechav zadku volnost jednání.<br class="calibre11"/>
Mlynářčin chropot tvrdil muziku,<br class="calibre11"/>
na míli cesty budil paniku,<br class="calibre11"/>
a holka s nimi, byl to jeden chór.</p>

<p class="mlpverse">Alan, když slyšel tenhle noční sbor,<br class="calibre11"/>
do Jana strčil: „Neříkej, že spíš!<br class="calibre11"/>
Takový koncert hned tak neslyšíš.<br class="calibre11"/>
Jak jim to ladí! To je, pane, tón!<br class="calibre11"/>
Teď by moh do nich klidně prásknout hrom!<br class="calibre11"/>
Slyšel kdy svět tak strašnou kočičinu?<br class="calibre11"/>
Tu mouku jim však, jářku, neprominu!<br class="calibre11"/>
Spát? To mě dneska sotva napadne<br class="calibre11"/>
a provedu to pěkně parádně.<br class="calibre11"/>
Jestliže, Jene, kousek štěstí mám,<br class="calibre11"/>
tu holku mu dnes v noci nabourám!<br class="calibre11"/>
Sám zákon je tu strážcem našich práv,<br class="calibre11"/>
já myslím, Jene, tenhle paragraf:<br class="calibre11"/>
‚Když v jednom punktu škodu utrpíš,<br class="calibre11"/>
v jiném ji zase nahradit si smíš.‘<br class="calibre11"/>
Ukrad nám mouku, o to není spor,<br class="calibre11"/>
a dnešní den byl pro nás jako mor.<br class="calibre11"/>
Když nemůžem však odčinit své ztráty,<br class="calibre11"/>
nějakou jundou nám to aspoň splatí.<br class="calibre11"/>
A jakou! Bůh ví, že to dostane!“</p>

<p class="mlpverse">Jan dostal strach: „Dej pozor, Alane,<br class="calibre11"/>
mlynář je přece hrozný rabiát,<br class="calibre11"/>
a když se vzbudí, může se nám stát,<br class="calibre11"/>
že nás tu ještě oba zmrzačí!“</p>

<p class="mlpverse">Alan jen máv: „Teď na to nestačí!“<br class="calibre11"/>
Vstal, šupky k holce bez všech rozpaků.<br class="calibre11"/>
Ta chrupala si zdravě na znaku<br class="calibre11"/>
a nepoznala nic, až když byl na ní.<br class="calibre11"/>
Už nepomohlo žádné bědování;<br class="calibre11"/>
za chvilku zkrátka byli jedno tělo.<br class="calibre11"/>
Alan má pré! A co se s Jenem dělo?</p>

<p class="mlpverse">Jan ležel tiše tak čtvrt hodiny<br class="calibre11"/>
a litoval se: „Tak já jediný<br class="calibre11"/>
jsem obětí té zatrachtilé hříčky<br class="calibre11"/>
a každému teď budu pro opičky.<br class="calibre11"/>
Můj kamarád má náplast na svou ránu,<br class="calibre11"/>
v náručí drží mlynářovic pannu;<br class="calibre11"/>
trouf si, a teď má po vší bolesti.<br class="calibre11"/>
A já tu ležím, pytel neštěstí!<br class="calibre11"/>
Až někdy v řeči dojde na ten kousek,<br class="calibre11"/>
já budu trouba, hloupý matlafousek!<br class="calibre11"/>
Jen odvaha mi život osladí,<br class="calibre11"/>
vždyť nevyhraje, kdo si nevsadí!“</p>

<p class="mlpverse">Vstal, ke kolíbce došel pokradí<br class="calibre11"/>
a — však on věděl, proč to provádí —<br class="calibre11"/>
tu kolíbku dal k svému slamníku.</p>

<p class="mlpverse">Mlynářka stáhla tu svou muziku<br class="calibre11"/>
a ulevit si vyšla měchýři.<br class="calibre11"/>
Když ke kolíbce zpátky zamíří —<br class="calibre11"/>
kolíbka pryč! A ne ji nahmatat!<br class="calibre11"/>
„Ne, jak se tohle mohlo jenom stát,<br class="calibre11"/>
já do študentské lezla postele!<br class="calibre11"/>
No, naděl Pánbůh, to by bylo zle!“<br class="calibre11"/>
Kolíbku potom potmě natápala<br class="calibre11"/>
a potom postel, která vedle stála,<br class="calibre11"/>
a netušila žádné úklady,<br class="calibre11"/>
vždyť kolíbka tam stála jako vždy;<br class="calibre11"/>
a jak tak byla potmě všelijaká,<br class="calibre11"/>
klidně si vlezla vedle toho žáka<br class="calibre11"/>
a už by byla spala jako mník.<br class="calibre11"/>
Ten študent Jan však proved náhle vztyk<br class="calibre11"/>
a rovnou na tu matrónu si leh.<br class="calibre11"/>
Už léta se jí netajil tak dech,<br class="calibre11"/>
vždyť Jan ji trtkal jako pominutý.<br class="calibre11"/>
Tak študenti se měli podle chuti,<br class="calibre11"/>
až kohout zapěl trojím kuropěním.</p>

<p class="mlpverse">Alan už zesláb při úsvitu denním,<br class="calibre11"/>
vždyť celou noc se namáhal s tou pannou.<br class="calibre11"/>
„Miláčku Mando, sbohem, na shledanou,“<br class="calibre11"/>
loučil se s ní, „je ráno, musím jít,<br class="calibre11"/>
však na mou duši, patří ti můj cit<br class="calibre11"/>
a jsem ti k službám, na koni či pěší!“</p>

<p class="mlpverse">„Buď zdráv,“ dí ona, „hochu znejmilejší!<br class="calibre11"/>
Než ale půjdeš, chci ti něco říci.<br class="calibre11"/>
Až půjdeš domů cestou před mlýnicí,<br class="calibre11"/>
hned za dveřmi do hlavní světnice<br class="calibre11"/>
objevíš pecen z půlky měřice<br class="calibre11"/>
své vlastní mouky, věř, mám pravdu svatou,<br class="calibre11"/>
vždyť jsem ji sama předtím kradla s tátou.<br class="calibre11"/>
Teď, miláčku, ať Pánbůh sám tě chrání!“<br class="calibre11"/>
A divže nedala se do vzlykání.</p>

<p class="mlpverse">Alan si řekl: „Nežli bude den,<br class="calibre11"/>
k Janovi vlezu tiše na moment.“<br class="calibre11"/>
Vtom nahmát kolíbku, jak ruku zved.<br class="calibre11"/>
„Můj Bože,“ vydech, „to jsem si to splet!<br class="calibre11"/>
Z té noční dřiny hlava se mi točí,<br class="calibre11"/>
proto jsem zbloudil, kam jsem to dal oči!<br class="calibre11"/>
Kolíbka přece patří k posteli,<br class="calibre11"/>
kde mlynářka a mlynář chrouněli.“<br class="calibre11"/>
A ďáblem spleten, postupoval dál,<br class="calibre11"/>
k loži, kde mlynář doopravdy spal.<br class="calibre11"/>
A mysle si, že je to kamarád,<br class="calibre11"/>
teď pod pokrývku k mlynářovi vpad,<br class="calibre11"/>
a objav jej, mu šeptem domlouvá:<br class="calibre11"/>
„Probuď se, Jene, hlavo skopová,<br class="calibre11"/>
to stálo za to, Kriste Ježíši!<br class="calibre11"/>
Na čestné slovo, hnedka uslyšíš,<br class="calibre11"/>
jak se to, Jene, u nás pořádá;<br class="calibre11"/>
třikrát jsem holku dostal na záda,<br class="calibre11"/>
zatím co ty jsi spal jak zbabělec!“</p>

<p class="mlpverse">„Tak?!“ zařval mlynář, „tohle je mi věc!<br class="calibre11"/>
Ty proradníku, lotře študovaná,<br class="calibre11"/>
krk zakroutím ti, u Ježíše Pána!<br class="calibre11"/>
Tak zneuctít můj poklad jediný,<br class="calibre11"/>
dceru z tak dobré, vzácné rodiny!“</p>

<p class="mlpverse">A za krk toho Alana si chyt<br class="calibre11"/>
a bez milosti hned ho začal bít,<br class="calibre11"/>
do nosu mlátil pěstí sevřenou,<br class="calibre11"/>
až na prsa mu stříklo červenou.<br class="calibre11"/>
Nos, ústa v krvi, na zemi se chytli<br class="calibre11"/>
a váleli se jako čuně v pytli,<br class="calibre11"/>
hned na nohou, hned dole, tam a sem,<br class="calibre11"/>
až mlynář náhle zakop o kámen<br class="calibre11"/>
a pozpátku se svalil na svou ženu.<br class="calibre11"/>
Ta oddala se spánku blaženému<br class="calibre11"/>
s študentem Jenem, s kterým v noci bděla,<br class="calibre11"/>
a netušila, jaká přišla mela.<br class="calibre11"/>
A teď ji ze sna zburcoval ten pád.<br class="calibre11"/>
„Můj křížku z Bromholmu!“ se jala řvát,<br class="calibre11"/>
„<span class="mlpznakkurziva11b">In manus tuas</span><a href="../Text/canterburske_povidky_034.html#_ftn5" title="" class="pcalibre1 pcalibre" id="_ftnref5"><span class="msofootnotereference"><span class="calibre12"><span class="msofootnotereference"><span class="calibre13">[5]</span></span></span></span></a>,
Pane, tady straší!<br class="calibre11"/>
Šimone, vzbuď se, jsou tu satanáši!<br class="calibre11"/>
Je po mně! Au! Pro Krista Ježíše,<br class="calibre11"/>
na hlavě leží mi a na břiše!<br class="calibre11"/>
Šimone, pomoz! Bij ty študiósy!“</p>

<p class="mlpverse">Jan vyletěl a slyše, co jim hrozí,<br class="calibre11"/>
po holi tápal u zdi ležící.<br class="calibre11"/>
I ona vstala, a že světnici<br class="calibre11"/>
líp znala nežli Jan, hned u stěny<br class="calibre11"/>
nahmátla rukou klacek opřený.<br class="calibre11"/>
Paprsek světla padal do stínu,<br class="calibre11"/>
jak měsíc zářil skrze skulinu;<br class="calibre11"/>
tak zahlídla ty dva se spolu rvát.<br class="calibre11"/>
Nemohla je však jasně rozeznat,<br class="calibre11"/>
jen bílá skvrna svítila jí tmou.<br class="calibre11"/>
Tu, pokládajíc věc tu bělostnou<br class="calibre11"/>
za študentovu noční čepici,<br class="calibre11"/>
blíž plížila se; chtěla po kštici<br class="calibre11"/>
vzít Alana a ukončit tu řež;<br class="calibre11"/>
a bác! mlynáře přes tu bílou pleš!<br class="calibre11"/>
Pad a jen vykřik: „Pomoc! Umírám!“<br class="calibre11"/>
Ti dva ho ztloukli, nechali ho tam<br class="calibre11"/>
a hned se oblekli a potom honem<br class="calibre11"/>
mazali po svých s pytlem svým i s koněm.<br class="calibre11"/>
A vzali si za dveřmi mlýnice<br class="calibre11"/>
i pecen ze své půlky měřice.</p>

<p class="mlpverse">Tak mlynářského nafoukance ztloukli<br class="calibre11"/>
a přišel o mzdu za semletí mouky<br class="calibre11"/>
i o večeři pro ty chlapce dva;<br class="calibre11"/>
na jeho účet přišla zábava,<br class="calibre11"/>
když s ženou se mu vyspali i s dcerkou.<br class="calibre11"/>
Tak končí mlynář, jestliže je berkou.<br class="calibre11"/>
Přísloví nelže, a on také dopad<br class="calibre11"/>
jak ten, kdo jiným jme se jámu kopat,<br class="calibre11"/>
a padá do ní sám. Ať vás teď, páni,<br class="calibre11"/>
vás, siláci i křehotinky, chrání<br class="calibre11"/>
svým majestátem nebeský náš Bůh!<br class="calibre11"/>
Já mlynářovi zaplatil svůj dluh.</p>

</div>
</body>
</html>