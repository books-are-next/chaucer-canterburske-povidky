<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Canterburské povídky</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection3">
<h2 class="mlpuroven2basne">Povídka lodníkova</h2>

<p class="mlpverse">Náš hostinský se vztyčil ve třemeni:<br class="calibre11"/>
„Poslyšte, tohle bylo vyprávění,<br class="calibre11"/>
to se tak něco, páni, podaří!<br class="calibre11"/>
A teď dle slibu, pane faráři,<br class="calibre11"/>
vy s něčím spusťte, pro Kristovy kosti!<br class="calibre11"/>
Vím přece, vy že ve své učenosti,<br class="calibre11"/>
při božích ranách, mnoho umíte!“<br class="calibre11"/>
A farář na to: „<span class="mlpznakkurziva11b">Benedicite!</span><br class="calibre11"/>
Proč klejete tak, to vás něco trápí?“</p>

<p class="mlpverse">Hostinský zvolal: „Cítíte to, chlapi?<br class="calibre11"/>
Lollarda větřím, čmuchám kacíře!<br class="calibre11"/>
Lidičky, pozor, teďka ve víře<br class="calibre11"/>
nás kázáním chtít bude utvrdit!<br class="calibre11"/>
Pro boží muka, zachovejte klid!<br class="calibre11"/>
Že tenhle lollard s něčím nezačne?“</p>

<p class="mlpverse">„Při nebožtíku otci, to zas ne!“<br class="calibre11"/>
vykřikl lodník. „Žádný výklad Písma!<br class="calibre11"/>
Má tu snad kázat, levity nám číst má!?<br class="calibre11"/>
Vždyť v Boha věříme; nač sít má rozkol<br class="calibre11"/>
do naší víry, do pšenice koukol<br class="calibre11"/>
a rozeštvávat nás?“ tak lodník vpad.<br class="calibre11"/>
„Chci, pane hostinský, vás varovat.<br class="calibre11"/>
Spíš za historku projevíte vděk,<br class="calibre11"/>
která vás jako cinkot rolniček<br class="calibre11"/>
udrží bdělé, až ji začnu, páni!<br class="calibre11"/>
Nebude v ní však žádné mudrování,<br class="calibre11"/>
změť doktorských a právních termínů —<br class="calibre11"/>
já nespolykal žádnou latinu.“</p>

<p class="mlpverse">V Saint Denis žil kdys jistý obchodník,<br class="calibre11"/>
jenž bohat byl, a tak i dojem vznik,<br class="calibre11"/>
že moudrý je. Měl ženu vzácné krásy,<br class="calibre11"/>
jež měla ráda družné hodokvasy,<br class="calibre11"/>
na což je třeba vydat obnos větší<br class="calibre11"/>
než na kompliment, na lichotné řeči,<br class="calibre11"/>
které lze slyšet za hodů a tance;<br class="calibre11"/>
všech pukrlat a poklon elegance<br class="calibre11"/>
pomine tak, jak na zdi minou stíny;<br class="calibre11"/>
kdo platí řád, má smutek z kocoviny.<br class="calibre11"/>
Muž, hlupák, nese tíhů nákladů<br class="calibre11"/>
za ženské šatstvo, ženskou parádu,<br class="calibre11"/>
už k posílení vlastní reputace;<br class="calibre11"/>
tak do tance pak ženy mohou dát se.<br class="calibre11"/>
A když náhodou nemůže tak lehce<br class="calibre11"/>
za tohle platit, anebo snad nechce,<br class="calibre11"/>
že manželka prý všechno rozhází mu —<br class="calibre11"/>
pak ženy najdou jinde zdroje příjmu,<br class="calibre11"/>
či, což je horší, chodí k lichvářům.</p>

<p class="mlpverse">Ten kupec vedl velmi nóbl dům,<br class="calibre11"/>
kde netrhly se dveře návštěvami,<br class="calibre11"/>
že štědrý byl — a manžel krásné dámy —<br class="calibre11"/>
až byl to div. Však slyšte dál mou zprávu.<br class="calibre11"/>
V té spoustě hostí druhů všech a stavů<br class="calibre11"/>
byl taky jeden hezký, smělý mnich;<br class="calibre11"/>
věkem byl, myslím, v letech třicátých;<br class="calibre11"/>
častěj tam byl než jiní návštěvníci.<br class="calibre11"/>
Ten mladý mnich, co byl tak pěkných lící,<br class="calibre11"/>
čackého kupce znal a mnoho let,<br class="calibre11"/>
od oné chvíle, kdy je svedl svět,<br class="calibre11"/>
byl v jeho domě jako v domě vlastním,<br class="calibre11"/>
jak přátelé jen mohou býti šťastní.</p>

<p class="mlpverse">A protože ti dva, ten dobrý muž<br class="calibre11"/>
a onen mnich, jak zmínil jsem se už,<br class="calibre11"/>
původem byli z jedné vesnice,<br class="calibre11"/>
co k bratranci mnich zvykl hlásit se<br class="calibre11"/>
k našemu kupci. Ten se nebránil,<br class="calibre11"/>
byl tomu rád jak skřivan svítání<br class="calibre11"/>
a za velikou čest si klad tu lásku.<br class="calibre11"/>
Tak byli spjati v nerozlučném svazku<br class="calibre11"/>
a slíbili si často za tu dobu<br class="calibre11"/>
bratrství věčné do tmavého hrobu.</p>

<p class="mlpverse">Velice štědrý byl ten mnich, pan Johan,<br class="calibre11"/>
v kupcově domě; vždy měl dárek schován<br class="calibre11"/>
pro každičkého z rodiny té kruhu<br class="calibre11"/>
a nevynechal posledního sluhu.<br class="calibre11"/>
Dle hodnosti, jak byl kdo důležitý,<br class="calibre11"/>
všem projevoval nejvřelejší city,<br class="calibre11"/>
nejprve pánu, potom celé chase;<br class="calibre11"/>
tak domácnost vždy na něj těšila se<br class="calibre11"/>
tak jako pták na první paprsek.<br class="calibre11"/>
A tím jsem, myslím, dost už o tom řek.</p>

<p class="mlpverse">Jednou ten kupec dělal přípravy,<br class="calibre11"/>
že za obchodem pryč se vypraví<br class="calibre11"/>
až do Flander, za mnoho tolarů<br class="calibre11"/>
nakoupit v Bruggách spousty tovaru.<br class="calibre11"/>
A proto poslal do Paříže vzkaz,<br class="calibre11"/>
aby pan Johan na nějaký čas<br class="calibre11"/>
se přijel podívat zas do Saint Denis<br class="calibre11"/>
a jeho hostem byl i jeho ženy,<br class="calibre11"/>
než vypraví se do Brugg; stůj co stůj!</p>

<p class="mlpverse">Ten zmíněný, mnich šlechetný ten můj,<br class="calibre11"/>
měl od opata stálou dovolenou,<br class="calibre11"/>
jednak pro svoji moudrost osvědčenou,<br class="calibre11"/>
jednak mu bylo jako kontroloru<br class="calibre11"/>
do sýpek jezdit klášterních a dvorů.<br class="calibre11"/>
Tak přijel do Saint Denis, když byl zván.<br class="calibre11"/>
Kdo vřeleji být mohl uvítán<br class="calibre11"/>
než on, pan bratránek, všem přející?<br class="calibre11"/>
Malvazu s sebou přivez lahvici<br class="calibre11"/>
a džbán, v němž bylo vernage, staré víno,<br class="calibre11"/>
a jak si zvyk, i košík se zvěřinou.<br class="calibre11"/>
Tak jedli, pili, měli dobrou vůli,<br class="calibre11"/>
až den a noc jim spolu uplynuly.<br class="calibre11"/>
A třetí jitro vstal náš obchodník<br class="calibre11"/>
a začal myslet vážně na podnik.<br class="calibre11"/>
A do svého si zašel kontoáru<br class="calibre11"/>
spočíst si, jestli za rok došel zdaru,<br class="calibre11"/>
co vyneslo mu jeho podnikání,<br class="calibre11"/>
co k zisku připočíst, co na vydání,<br class="calibre11"/>
zda zbohat málo jen anebo těžce.<br class="calibre11"/>
Všechny své knihy a ty svoje měšce<br class="calibre11"/>
si pěkně rozložil tam na pulpitu;<br class="calibre11"/>
měl jich tam, věru, dosti k blahobytu.<br class="calibre11"/>
A proto zavřel dveře na petlici;<br class="calibre11"/>
nechtěl být rušen, dokud v pokladnici<br class="calibre11"/>
nebude míti všechno spočítáno.<br class="calibre11"/>
A seděl tak, až uplynulo ráno.</p>

<p class="mlpverse">Pan Johan rovněž neměl dlouhé spaní<br class="calibre11"/>
a procházel se v sadu za svítání<br class="calibre11"/>
a modlil se, jak mniši dělají.<br class="calibre11"/>
Kupcova žena přišla potají<br class="calibre11"/>
též do sadu, a jak byl v domě mrav,<br class="calibre11"/>
hned polibek mu dala na pozdrav.<br class="calibre11"/>
S ní byla tam jen její dcerka malá,<br class="calibre11"/>
kteroužto vedla a o kterou dbala;<br class="calibre11"/>
pravomoc nad ní měla dosud metla.</p>

<p class="mlpverse">„Můj drahý pane bratránku,“ mu řekla,<br class="calibre11"/>
„proč jste tak časný, copak se vám stalo?“</p>

<p class="mlpverse">„Sestřenko milá, mně stačí spát málo,<br class="calibre11"/>
pět hodin tak, pak musím prosnouti.<br class="calibre11"/>
Více spí jenom staří mrzouti,<br class="calibre11"/>
manželé, co se vrtí funící<br class="calibre11"/>
jak na pelechu říční zajíci,<br class="calibre11"/>
když byli dlouho štváni ohaři.<br class="calibre11"/>
Však proč jste vy tak bledá ve tváři?<br class="calibre11"/>
Mužíček jistě, krk bych za to dal,<br class="calibre11"/>
tak pilně s vámi v noci laškoval,<br class="calibre11"/>
že neměla jste chvíli odpočinku!“</p>

<p class="mlpverse">A zasmál se, jak učinil tu zmínku,<br class="calibre11"/>
a pomyšlením tvář mu zrudla celá.</p>

<p class="mlpverse">Ta hezká paní hlavou zavrtěla<br class="calibre11"/>
a řekla: „To tak! Pánbůh všechno ví;<br class="calibre11"/>
bratránku, nemám úděl takový.<br class="calibre11"/>
Při milém Bohu, z jehož vůle žiji,<br class="calibre11"/>
není snad jiné ženy ve Francii,<br class="calibre11"/>
která by měla rozkoše té méně.<br class="calibre11"/>
Já bědovat bych mohla každodenně<br class="calibre11"/>
a celou noc, leč svěřit netroufám si<br class="calibre11"/>
nikomu tady, jak mám smutné časy.<br class="calibre11"/>
Chtěla bych proto odtud odejet,<br class="calibre11"/>
anebo radši všechno skončit hned.<br class="calibre11"/>
Až k tomu strach a soužení mě vhání.“</p>

<p class="mlpverse">Mnich zadíval se po těch slovech na ni:<br class="calibre11"/>
„Zachraň vás Pánbůh, sestřenko má drahá,<br class="calibre11"/>
tohle jsou přece touhy sebevraha,<br class="calibre11"/>
kam žal vás žene! Svěřte mi svou trýzeň,<br class="calibre11"/>
snad mohu nějak ztišit vaši žízeň<br class="calibre11"/>
a poradit vám s těmi trampotami!<br class="calibre11"/>
Jen se mi svěřte, je to mezi námi!<br class="calibre11"/>
Snad slib můj na ten breviář vám stačí,<br class="calibre11"/>
že nikdo ze mne nikdy nevypáčí,<br class="calibre11"/>
co řeknete, jak hrob chci mlčet sám.“</p>

<p class="mlpverse">„I já vám,“ řekla ona, „přísahám,<br class="calibre11"/>
při tomhle breviáři, že i kdyby<br class="calibre11"/>
mě rozkrájeli, nezruším své sliby<br class="calibre11"/>
a radši se chci vidět v jícnu pekla,<br class="calibre11"/>
než abych komu vaši radu řekla.<br class="calibre11"/>
To ne snad proto, že jste bratránek,<br class="calibre11"/>
leč že k vám cítím náklonnost a vděk.“</p>

<p class="mlpverse">A políbili se hned po přísaze,<br class="calibre11"/>
a tak si duši otevřeli snáze.</p>

<p class="mlpverse">„Bratránku drahý, kdybych měla čas,<br class="calibre11"/>
jakože nemám, a ne tady zvlášť,<br class="calibre11"/>
mohla bych skládat celé legendy,<br class="calibre11"/>
co v manželství jsem vytrpěla kdy<br class="calibre11"/>
od muže, třeba váš je bratránek.“</p>

<p class="mlpverse">„Bůh je mi svědkem,“ mnich jí na to řek,<br class="calibre11"/>
„váš muž tak málo bratrancem je pro mě<br class="calibre11"/>
jako ten lístek tady na tom stromě!<br class="calibre11"/>
A jenom proto tak ho nazývám,<br class="calibre11"/>
abych se spíše mohl dostat k vám,<br class="calibre11"/>
k vám, kterou miluji, ví svatý Denis,<br class="calibre11"/>
věrněj a víc než všechny druhé ženy.<br class="calibre11"/>
To přísahám vám při své klerice!<br class="calibre11"/>
Tak pospěšte mi se vším svěřit se,<br class="calibre11"/>
než přijde dolů; rychle, započněte!“</p>

<p class="mlpverse">„Ó Johane, má lásko a můj světe,<br class="calibre11"/>
pro sebe radši vše bych nechala si,<br class="calibre11"/>
ale co naplat, k slovu se to hlásí.<br class="calibre11"/>
Můj muž je jistě pravzor nekňuby,<br class="calibre11"/>
jakým se svět jen zřídka pochlubí!<br class="calibre11"/>
Mně, jeho choti, ale nepřísluší<br class="calibre11"/>
vyprávět o tom — ani živé duši<br class="calibre11"/>
vynášet nesmím z manželského lože.<br class="calibre11"/>
O tom chci mlčet, chraň mě, Panebože;<br class="calibre11"/>
žena má mluvit o svém manželovi,<br class="calibre11"/>
jak rozumím, jen nejlepšími slovy.<br class="calibre11"/>
Leč mohu říci příteli snad svému,<br class="calibre11"/>
že, Bůh mi pomoz, není k praničemu,<br class="calibre11"/>
že ani za mák mužnosti v něm není.<br class="calibre11"/>
Víc však mě trápí jeho lakotění;<br class="calibre11"/>
a víte přece, že se každé ženě<br class="calibre11"/>
po šesti věcech stýská přirozeně:<br class="calibre11"/>
o chrabrém muži každá žena sní,<br class="calibre11"/>
má bohat být a štědrý, poslušný,<br class="calibre11"/>
a moudrý též a k světu v posteli.<br class="calibre11"/>
Pro rány boží, příští neděli —<br class="calibre11"/>
že kvůli němu myslím na parádu —<br class="calibre11"/>
sto franků musím sehnat na úhradu,<br class="calibre11"/>
a jestli ne, tak bude po mně veta!<br class="calibre11"/>
Radši bych, věru, nepoznala světa,<br class="calibre11"/>
než takhle trapně čekat na skandál!<br class="calibre11"/>
Kdyby to manžel nějak vyšťáral,<br class="calibre11"/>
je se mnou amen. Půjčte mi tu sumu,<br class="calibre11"/>
anebo skončím jako bez rozumu!<br class="calibre11"/>
Prosím vás pěkně, půjčte mi tu částku<br class="calibre11"/>
a prokážu vám vděčnost svou a lásku,<br class="calibre11"/>
jenom vás prosím, pomozte mi s tím!<br class="calibre11"/>
A uvidíte, že vám oplatím;<br class="calibre11"/>
seč jsem, chci dát vám každé potěšení,<br class="calibre11"/>
v němž naleznete možná zalíbení.<br class="calibre11"/>
A jestli ne, ať potrestá mě On,<br class="calibre11"/>
jímž zle byl ztrestán zrádný Ganelon!“</p>

<p class="mlpverse">Šlechetný mnich zas obrátil se na ni:<br class="calibre11"/>
„Teď na mou duši, líbezná má paní,<br class="calibre11"/>
k vám cítím tolik vřelé soustrasti,<br class="calibre11"/>
že přísahám a dávám slovo cti,<br class="calibre11"/>
že až váš manžel do Flander se vydá,<br class="calibre11"/>
přestane naráz tahle vaše bída;<br class="calibre11"/>
dám vám sto franků, pro tu vaši spásu!“</p>

<p class="mlpverse">A s těmi slovy vzal ji kolem pasu<br class="calibre11"/>
a tisk ji pevně, zhusta líbaje ji.<br class="calibre11"/>
„Teď tiše běžte a co nejrychleji<br class="calibre11"/>
nám přichystejte něco k snídani,<br class="calibre11"/>
můj orloj říká, že už čas je k ní!<br class="calibre11"/>
A buďme vždycky věrni druhu druh!“</p>

<p class="mlpverse">A ona řekla: „To ať dá mi Bůh!“<br class="calibre11"/>
A bujně jako straka pospíšila<br class="calibre11"/>
dát rozkaz kuchařům, ať dbají díla<br class="calibre11"/>
a připraví vše mužům ke snídani.<br class="calibre11"/>
Pak za manželem šla ta pěkná paní<br class="calibre11"/>
a na kontoár směle buchy buch.<br class="calibre11"/>
„<span class="mlpznakkurziva11b">Qui est là?</span><a href="../Text/canterburske_povidky_034.html#_ftn6" title="" class="pcalibre1 pcalibre" id="_ftnref6"><span class="msofootnotereference"><span class="calibre12"><span class="msofootnotereference"><span class="calibre13">[6]</span></span></span></span></a>“
ptal se — „To jsem já, ví Bůh!<br class="calibre11"/>
Jak dlouho ještě trvat má ten půst?<br class="calibre11"/>
Nestačí vám už vašich číslic růst<br class="calibre11"/>
a kramaření v měšcích s dukáty?<br class="calibre11"/>
Čert aby vzal váš mamon proklatý!<br class="calibre11"/>
Bůh dal vám dost už, dost a ještě více.<br class="calibre11"/>
Pojďte už dolů, nechte pokladnice!<br class="calibre11"/>
Styďte se přece tak se chovat k hostu!<br class="calibre11"/>
Má takhle strávit dopoledne v postu?<br class="calibre11"/>
Co? Pojďme na mši a pak ke snídani!“</p>

<p class="mlpverse">„Co, ženo, víš o našem podnikání,<br class="calibre11"/>
jaký má kupec život pohnutlivý!<br class="calibre11"/>
Při pravdě boží a svatého Ivy,<br class="calibre11"/>
z dvaceti kupců stále prospívá<br class="calibre11"/>
až do stáří jen jeden, nejvýš dva!<br class="calibre11"/>
Musíš vést dům a šťastně tvářit se,<br class="calibre11"/>
i když tě osud stíhá nejvíce,<br class="calibre11"/>
a pravý stav svůj zachovávat v taji<br class="calibre11"/>
až do smrti; tak obchodníci hrají,<br class="calibre11"/>
a prohrají-li, končí jejich pouť;<br class="calibre11"/>
pak musí z cesty, nemohou se hnout.<br class="calibre11"/>
A proto je mi třeba bez výhrady<br class="calibre11"/>
s tím světem bláznivým si vědět rady;<br class="calibre11"/>
nás kupce stále bázeň popohání<br class="calibre11"/>
o zdar a štěstí našich podnikání.</p>

<p class="mlpverse">Do Flander zítra zrána odjedu,<br class="calibre11"/>
a vrátím se, jak rychle dovedu.<br class="calibre11"/>
A proto, drahá ženuško má, slib mi,<br class="calibre11"/>
že zatím tady vlídně vyjdeš s lidmi!<br class="calibre11"/>
A majetek náš dobře opatruj<br class="calibre11"/>
a důstojně veď dům, je můj i tvůj!<br class="calibre11"/>
Máš jistě všeho potřebného dosti<br class="calibre11"/>
k šetrné správě naší domácnosti;<br class="calibre11"/>
máš jídlo, šaty, a až budu venku,<br class="calibre11"/>
nebudeš míti prázdnou peněženku.“</p>

<p class="mlpverse">A přitom zavřel dveře od pisárny<br class="calibre11"/>
a sešel dolů, netratě čas marný.<br class="calibre11"/>
A ve spěchu šli vyslechnouti mši<br class="calibre11"/>
a potom za stůl, hned se pokryvší,<br class="calibre11"/>
sedli a jedli to, co dal náš kupec<br class="calibre11"/>
na počest mnicha ukuchtit a upéct.</p>

<p class="mlpverse">A pak pan Johan vzal si kupce stranou<br class="calibre11"/>
a mluvil k němu s tváří ustaranou:<br class="calibre11"/>
„Vím, bratránku, že jste už rozhodnut,<br class="calibre11"/>
že pojedete do Brugg, buď co buď.<br class="calibre11"/>
Kéž Bůh i svatý Augustin vás chrání!<br class="calibre11"/>
A buďte moudrý při tom cestování!<br class="calibre11"/>
O zdraví dbejte, pozor na dietu,<br class="calibre11"/>
jezte jen střídmě, zvlášť v tom parném létu;<br class="calibre11"/>
tu cizí stravu člověk těžko snáší!<br class="calibre11"/>
Bratránku, sbohem, Bůh řiď cestu vaši!<br class="calibre11"/>
A kdybyste měl jakékoli přání<br class="calibre11"/>
a cokoli mi svěřil k vykonání,<br class="calibre11"/>
jsem ve dne v noci k službám ze všech sil,<br class="calibre11"/>
abych vám ruče všechno vyplnil.</p>

<p class="mlpverse">A ještě, smím-li žádat na bratránku<br class="calibre11"/>
laskavost jednu, půjčte mi sto franků,<br class="calibre11"/>
než odjedete; jenom na pár dní!<br class="calibre11"/>
Mám totiž příkaz pro dvůr klášterní<br class="calibre11"/>
nakoupit honem nějaký ten skot.<br class="calibre11"/>
Koupit jej vám by víc mi bylo vhod!<br class="calibre11"/>
A za poklady světa, to ví Bůh,<br class="calibre11"/>
vám nepromeškám zaplatit svůj dluh!<br class="calibre11"/>
Leč mlčte, prosím, o tom úvěru;<br class="calibre11"/>
chci koupit tajně dneska k večeru.<br class="calibre11"/>
A teď, bratránku drahý, do vidění,<br class="calibre11"/>
a díky vám za všechno pohoštění!“</p>

<p class="mlpverse">Ten čacký kupec zdvořile hned řek:<br class="calibre11"/>
„No ovšem, ovšem! Drahý bratránek<br class="calibre11"/>
pramalou prosbu tímhle na mne vznáší;<br class="calibre11"/>
má pokladna je přece taky vaší,<br class="calibre11"/>
a nejen pokladna, i moje zboží!<br class="calibre11"/>
Jen směle berte z ní, pro lásku boží!<br class="calibre11"/>
Leč jistě znáte od obchodníků,<br class="calibre11"/>
že peníze jsou pluhem podniku.<br class="calibre11"/>
Vždyť máme úvěr, dokud máme jméno,<br class="calibre11"/>
a bez peněz je s námi vyřízeno.<br class="calibre11"/>
Rád posloužím vám, ale na den splátky,<br class="calibre11"/>
až se vám hodí, vraťte mi je zpátky!“</p>

<p class="mlpverse">Pro těch sto franků došel s těmi slovy<br class="calibre11"/>
a tajně dal je panu Johanovi.<br class="calibre11"/>
A nikdo nevěděl o této půjčce,<br class="calibre11"/>
až na Johana a na toho kupce.<br class="calibre11"/>
Pak rozhovor je zabavil a hra,<br class="calibre11"/>
než mnich zas jel do svého kláštera.</p>

<p class="mlpverse">A nazejtří ten obchodník náš milý<br class="calibre11"/>
a jeho učeň k Flandrám vyrazili,<br class="calibre11"/>
až došli v Bruggách šťastně svého cíle.<br class="calibre11"/>
A tam se kupec vrhl velmi čile<br class="calibre11"/>
na koupě, půjčky, dbal o svoje věci,<br class="calibre11"/>
netančil, nehrál, krátce říkám, ved si<br class="calibre11"/>
tak jako kupec, tak, a jinak ne,<br class="calibre11"/>
a při tom ať si zatím zůstane!</p>

<p class="mlpverse">Neděli nato náš pan Johan ctěný,<br class="calibre11"/>
když kupec odjel, přijel do Saint Denis;<br class="calibre11"/>
vyholen v tváři jako na temeni.<br class="calibre11"/>
Poslední sluha plesal potěšením<br class="calibre11"/>
a celý dům byl velmi rozradován,<br class="calibre11"/>
že zas je poctil návštěvou pan Johan.<br class="calibre11"/>
A abych se hned dostal ku vrcholu,<br class="calibre11"/>
mnich a ta kráska dohodli se spolu,<br class="calibre11"/>
že za sto franků bude mu ta paní<br class="calibre11"/>
v náručí ležet třeba do svítání.<br class="calibre11"/>
I splnili tu smlouvu v posteli<br class="calibre11"/>
a celou noc tak byli veselí,<br class="calibre11"/>
že náš pan Johan odešel až ráno,<br class="calibre11"/>
když domácnosti popřál na shledanou.<br class="calibre11"/>
A nikdo ve městě, ba ani v domě<br class="calibre11"/>
nic netušil, jak se pan Johan poměl.<br class="calibre11"/>
Tím o něm dost; ať jel už ke klášteru,<br class="calibre11"/>
či ať už zmizel v libovolném směru.</p>

<p class="mlpverse">A když byl jarmark v Bruggách ukončený,<br class="calibre11"/>
kupec se vrátil do Svatého Denis.<br class="calibre11"/>
Hned se svou ženou vystrojil si hody<br class="calibre11"/>
a sdělil jí, co vydal na obchody,<br class="calibre11"/>
že potřebuje více hotovosti,<br class="calibre11"/>
jen tak že dluhu na směnku se zprostí,<br class="calibre11"/>
že dvacet tisíc tolarů ho víže.<br class="calibre11"/>
A proto kupec odjel do Paříže,<br class="calibre11"/>
kde vypůjčit si hodlal od přátel<br class="calibre11"/>
nějaký obnos k tomu, co sám měl.<br class="calibre11"/>
A jak jen dojel do hlavního města,<br class="calibre11"/>
hned k Johanovi zavedla ho cesta;<br class="calibre11"/>
to pro potěchu, z přátelského citu,<br class="calibre11"/>
ne že by doufal, že si vypůjčí tu,<br class="calibre11"/>
leč aby se ho zeptal, jak se daří,<br class="calibre11"/>
a řekl mu, jak on sám hospodaří,<br class="calibre11"/>
jak činí přítel, když se vrátí z cest.<br class="calibre11"/>
Mnich vystrojil mu oběd na počest,<br class="calibre11"/>
a on mu líčil všechno, od a do zet,<br class="calibre11"/>
jak šikovně a pěkně koupit doved<br class="calibre11"/>
to nové zboží, zaplať za to Bůh,<br class="calibre11"/>
teď však že musí udělati dluh,<br class="calibre11"/>
že nezbytně si musí vypůjčit,<br class="calibre11"/>
pak teprv bude pokoj mít a klid.</p>

<p class="mlpverse">Mnich nato vece: „To se brzy spraví,<br class="calibre11"/>
hlavně mám radost, že jste stále zdravý!<br class="calibre11"/>
A na mou duši, být já bohatý,<br class="calibre11"/>
hned potřebné bych dal vám dukáty<br class="calibre11"/>
za to, jak vy jste ukázal se vlídný<br class="calibre11"/>
a půjčil mi před několika týdny.<br class="calibre11"/>
Dík ještě jednou; obnos ten už dříve<br class="calibre11"/>
jsem osobně dal vaší milostivé,<br class="calibre11"/>
manželce vaší, splatil jsem jí zlato<br class="calibre11"/>
na vašem pultě; vzpomene si na to,<br class="calibre11"/>
však ona ví, proč má to na paměti!<br class="calibre11"/>
Teď, s dovolením, musím odejeti,<br class="calibre11"/>
náš opat město opouští a mě<br class="calibre11"/>
chce nutně míti ve své družině.<br class="calibre11"/>
Tož, pozdrav sladké sestřence a paní,<br class="calibre11"/>
a buďte sbohem, bratře, do shledání!“</p>

<p class="mlpverse">Kupec si půjčil a z té výpůjčky<br class="calibre11"/>
zaplatil dluh a z ručky do ručky<br class="calibre11"/>
v lombardské bance dostal zpět svou směnku;<br class="calibre11"/>
uměl v tom chodit; a tak, z tísně venku,<br class="calibre11"/>
vesele odjel domů, div ne v tanci.<br class="calibre11"/>
Však dobře počítal, že při bilanci<br class="calibre11"/>
po výloh splacení a beze ztrát<br class="calibre11"/>
na tisíc franků musí vydělat.</p>

<p class="mlpverse">Hned na prahu byl uvítán svou ženou,<br class="calibre11"/>
jak už to měli v domě zavedeno.<br class="calibre11"/>
A celou noc se spolu muckali —<br class="calibre11"/>
bylť bohat, proplul dluhu úskalí.<br class="calibre11"/>
A za úsvitu kupec roztouženě<br class="calibre11"/>
políbil znovu tvářičku své ženě<br class="calibre11"/>
a znovu chlípně ozval se v něm chtíč.<br class="calibre11"/>
„Ne!“ vzkřikla ona, „máš už dost, jdi pryč!“<br class="calibre11"/>
A hrála si s ním, jak to umějí,<br class="calibre11"/>
až konečně si vzdych a řekl jí:<br class="calibre11"/>
„Trochu se na tě zlobím, na mou duši,<br class="calibre11"/>
ač říci to mě samotného kruší.<br class="calibre11"/>
A víš-li proč? To proto, abych řek,<br class="calibre11"/>
že kvůli tobě milý bratránek,<br class="calibre11"/>
pan Johan, nějak mračil se mi vstříc.<br class="calibre11"/>
Dřív než jsem odjel, měla jsi mi říc,<br class="calibre11"/>
že ti už vrátil ten svůj dluh, sto franků.<br class="calibre11"/>
Myslel si snad, že biju na tu stránku,<br class="calibre11"/>
když náhodou jsem mluvil o půjčkách;<br class="calibre11"/>
tak nějak divně na to tváře stáh,<br class="calibre11"/>
třebaže, suď to nebeský náš král,<br class="calibre11"/>
já na to, věru, schválně nenahrál!<br class="calibre11"/>
Prosím tě, ženo, už to nedělej,<br class="calibre11"/>
a vždy, když odcházím, mi zprávu dej,<br class="calibre11"/>
jestliže dlužník splatí, když jsem pryč,<br class="calibre11"/>
závazek tobě; v přesnosti se cvič,<br class="calibre11"/>
abych, co splatil, nechtěl po něm zase!“</p>

<p class="mlpverse">Leč nebojácná žena nelekla se<br class="calibre11"/>
a rozkřikla se směle: „Propána!<br class="calibre11"/>
Ó falešnosti mnicha Johana!<br class="calibre11"/>
Z těch peněz tedy nic už tady není.<br class="calibre11"/>
Přines mi něco, řeknu bez mučení,<br class="calibre11"/>
kéž zlý ten jazyk jemu vytrhli by!<br class="calibre11"/>
Já myslela však, Bůh ví, bez pochyby,<br class="calibre11"/>
že od něho to dar byl kvůli vám<br class="calibre11"/>
a vám že ke cti utratit jej mám;<br class="calibre11"/>
dar z přátelství, za to, že nemálo<br class="calibre11"/>
se pohostinství mu zde dostalo.<br class="calibre11"/>
Ale když takhle ruší to váš klid,<br class="calibre11"/>
řeknu vám stručně, jak to odčinit.<br class="calibre11"/>
Dlužníky máte línější než mne!<br class="calibre11"/>
Já budu platit na den ode dne<br class="calibre11"/>
bez otálení. Nesplatím-li hned,<br class="calibre11"/>
můžete mi to připsat na účet<br class="calibre11"/>
a jako žena zaplatím vám vše!<br class="calibre11"/>
Všechno to padlo, věřte, do groše<br class="calibre11"/>
na dobrý účel, ne snad na hlouposti,<br class="calibre11"/>
leč na okrasu, na šaty a skvosty<br class="calibre11"/>
vám na počest! No, nebuďte už zlý,<br class="calibre11"/>
a buďme šťastni, buďme veselí!<br class="calibre11"/>
Mé tělo máte v zástavě, ví Bůh,<br class="calibre11"/>
a v posteli vám zaplatím svůj dluh!<br class="calibre11"/>
Mužíčku drahý, že mi odpustíš?<br class="calibre11"/>
Usměj se trochu — no tak, pojď sem blíž!“</p>

<p class="mlpverse">A kupec neměl jiný východ z nouze;<br class="calibre11"/>
plísnit ji bylo pošetilé pouze,<br class="calibre11"/>
když viděl, že tím sotva něco změní.</p>

<p class="mlpverse">„Nu, ženo,“ řekl, „máš mé odpuštění,<br class="calibre11"/>
však říkám ti, ne abys příště byla<br class="calibre11"/>
tak nedbalá a takhle rozmařilá!“</p>

<p class="mlpverse">Tím končí moje historie, páni,<br class="calibre11"/>
a Bůh nám jiné přej až do skonání!</p>

<p class="mlpverse">&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; AMEN</p>

</div>
</body>
</html>