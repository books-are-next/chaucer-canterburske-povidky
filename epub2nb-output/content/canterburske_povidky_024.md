---
title: Povídka panošova
subtitle: ''
contentType: prose
---

<section>

zůstala po 670 sdruženě rýmovaných verších nedokončena.

</section>

<section>

V tatarské zemi vládl statečný válečník, bohatý, moudrý a spravedlivý král Kambinschán, který měl dva syny a překrásnou dceru Kanace.

V den dvacátého výročí svého panování uspořádal král nádhernou hostinu. Když seděl u tabule, vjel do hodovní síně cizí rytíř na mosazném koni. V ruce držel skleněné zrcadlo, na prstě měl zlatý prsten a po boku nahý meč. Pozdravil Kambinschána jménem vládce Arábie a Indie a odevzdal mu dary od svého pána. Pro krále byl určen mosazný kůň, jenž mohl létat vzduchem k libovolnému cíli, a meč, který proťal svým ostřím každé brnění a jehož rány mohly být zhojeny toliko úderem téhož meče naplocho. Pro princeznu Kanace pak bylo zrcadlo, ve kterém bylo možno spatřit číkoli tajné myšlenky, a prsten, jehož otočením bylo možno poznat řeč ptáků a kouzelnou léčivou moc všech bylin.

Lidé obdivovali zázračné dary, velebíce lidský um, a pak pokračovali v bohatém hodokvasu až do rána, kdy usnuli zmoženi jídlem a pitím.

Kanace však vstala brzy, protože se neúčastnila nočního hýření, dala se obléci a vyšla se svými paními do zahrady. Naslouchala pomocí svého prstenu rozprávění všech ptáků. Zvláště ji upoutala ušlechtilá sokolice, která si na vysokém stromě s žalostným nářkem drásala zobákem hruď. Spadla konečně vysílením z větví a Kanace ji zachytila do klína.

Sokolice vyprávěla pak princezně o příčinách svého žalu. Řekla jí o tom, jak dala po dlouhém naléhání svou lásku krásnému loveckému sokolovi a jak jej oddaně milovala. Po nějakém čase musil sokol do světa a vroucně se s ní rozloučil. Ale nedodržel slíbenou věrnost – zamiloval se do divoké luňáčice a svou sokolici opustil. Kanace vzala s velkým soucitem sokolici s sebou, starala se o ni a léčila ji.

Vypravěč oznámí svůj úmysl podat zprávu o činech Kambinschánových a jeho synů Algarsyfa a Kambala, povídka však zůstala torsem.

Statkář pochválil mladého panoše za jeho vyprávění a vyslovil lítost nad tím, že jeho vlastní syn dbá více o hazard než o moudrost a ctnost. Na vyzvání hostinského pak vyprávěl sám svou povídku.

</section>

[^1]: Láska vítězí nade vším. _Pozn. překl._

[^2]: Je otázka, kterého ustanovení práva použít. Fráze, kterou půhončí nejčastěji slyšel při soudních přelíčeních. _Pozn. překl._

[^3]: Požehnejte – častý výkřik vyjadřující překvapení nebo hrůzu a přivolávající požehnání svatých ochránců. _Pozn. překl._

[^4]: Jed. _Pozn. překl._

[^5]: Do tvých rukou (se odevzdáváme, Pane) – z lat. modlitby. _Pozn. překl._

[^6]: Kdo tam? _Pozn. překl._

[^7]: Živitelko vykupitelov – označení matky Ježíšovy. _Pozn. překl._

[^8]: Probůh. _Pozn. překl._

[^9]: Na počátku (bylo slovo). Úvodní věta biblického evangelia sv. Jana. _Pozn. překl._

[^10]: Žena je mužova zkáza. Chaucer ve svém smyslu pro humor nechá Kokrháče překládat tento výrok právě opačně. _Pozn. překl._

[^11]: Kořen všeho zla je chtíč. _Pozn. překl._

[^12]: Mnohokrát děkuji. _Pozn. překl._

[^13]: Jako přednášející profesor, tedy zasvěceně. _Pozn. překl._

[^14]: Ty, který s otcem (Bohem a Duchem svátým žiješ a kraluješ jako Bůh po všechna století. Amen.). Začátek latinské žehnací formule. _Pozn. překl._

[^15]: Bůh s tímto domem – pozdrav. _Pozn. překl._

[^16]: Pravím vám bez pochyby. _Pozn. překl._

[^17]: Vyneslo srdce mé (slovo dobré) – latinská slovní hříčka, začátek pětačtyřicátého biblického žalmu, současně eructare znamená „říhati“. _Pozn. překl._

[^18]: Vyhovím, zalíbím se. Podle prvního slova biblického žalmu a křesťanského hymnu. _Pozn. překl._

[^19]: Vysvětlování neznámého pojmu ještě méně známým. _Pozn. překl._

[^20]: Doslov je obsažen v knižním vydání titulu, vzhledem k licenčním omezením nemohl být převzat do e-knihy. _Pozn. red._

[^21]: V zájmu srozumitelnosti textu a současně plynulosti četby jsou vysvětlivky cizojazyčných (většinou latinských) výrazů připojeny přímo k místu použití těchto slov či úsloví. _Pozn. red._
