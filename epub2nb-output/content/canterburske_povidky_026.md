---
title: Povídka jeptiščina
subtitle: ''
contentType: prose
---

<section>

má 553 veršů v sedmiřádkových stancích téhož typu jako studentova povídka o Griseldě. Po úvodu, který varuje před hříchem zahálky, po zbožné prosbě k Panně Marii, aby pomohla při skládání legendy, a po filologickém výkladu o původu jména Cecílie následuje vlastní příběh.

</section>

<section>

Cecílie se narodila ve vznešené rodině v Římě v prvních dobách křesťanství. Odmalička byla sama vychována jako křesťanka. Když se musila vdát za mladého muže jménem Valerián, oblekla si na tělo žíněnou košili a svému muži oznámila, že má andělského milence, který jej ztrestá, dotkne-li se jí s tělesnou žádostí, ale odmění, bude-li ji milovat cudně. Poslala pak Valeriána k papeži Urbanovi, jenž se skrýval s ostatními křesťany v katakombách, aby se dal pokřtít a mohl tak spatřit anděla na vlastní oči.

Pokřtěný Valerián skutečně uviděl anděla, který jemu i Cecílii dal po věnci z lilií a růží, jež nikdy neuvadnou a jež uvidí jen ctnostný člověk. Za odměnu, že Valerián přijal křesťanství, slíbil mu pak anděl splnění jakéhokoli přání. A Valerián si přál, aby i jeho bratr Tiburtius došel milosti a byl obrácen na pravou víru. Andělu se přání zalíbilo a zaručil jim oběma mučednickou slávu.

Tiburtius, který přišel na návštěvu, byl tak okouzlen vůní vínků ctnosti a tak přesvědčen důvody Cecíliinými, že projevil přání dát se pokřtít papežem Urbanem, i když věděl, že je to spojeno se smrtelným nebezpečím.

Ježíš i pro něho učinil mnoho zázraků, nakonec však byli Valerián i Tiburtius jati římskou stráží a odsouzeni ke stětí, nebudou-li se klanět soše Jupitera. Ale i ve vězení přesvědčili pobočníka prefektova, Maxima, o pravdě své víry a Cecílie přivedla tajně v noci křesťanské kněží, kteří Maxima i jeho rodinu pokřtili.

Oba bratří odmítli klanět se Jupiterovi a byli sťati, modlíce se k Bohu. Maximus, pohnut jejich mučednickou smrtí, vyprávěl pak lidu, že viděl, jak jejich duše byly vzaty anděly rovnou na nebesa. Za to jej dal prefekt ubičovat k smrti.

Cecílie pohřbila jeho tělo spolu s manželovým a švagrovým. Když i pro ni poslal prefekt své vojáky, aby ji přinutili klanět se pohanskému bohu, obrátila i je na křesťanství.

Prefekt si pak dal zavolat tuto zvláštní ženu osobně a vyslýchal ji o její víře. Směle čelila jeho otázkám i hrozbám, až ji konečně, rozezlen její pevností, dal odvést domů a uvařit v její vlastní lázni. Přestože lázeň byla roztápěna do největšího žáru, Cecílie v ní seděla v chládku a nedotčena.

Tu poslal prefekt svého kata, aby ji sťal; avšak ani jeho tři silné rány nebyly s to oddělit hlavu od těla. Třebaže byla poraněna a krvácela, žila Cecílie ještě tři dny, které si vyprosila u Boha, aby mohla odevzdat své křesťanské ovečky papeži Urbanovi. Ten pak se svými jáhny pohřbil její tělo a v místě jejího domu vysvětil chrám boží.

</section>

[^1]: Láska vítězí nade vším. _Pozn. překl._

[^2]: Je otázka, kterého ustanovení práva použít. Fráze, kterou půhončí nejčastěji slyšel při soudních přelíčeních. _Pozn. překl._

[^3]: Požehnejte – častý výkřik vyjadřující překvapení nebo hrůzu a přivolávající požehnání svatých ochránců. _Pozn. překl._

[^4]: Jed. _Pozn. překl._

[^5]: Do tvých rukou (se odevzdáváme, Pane) – z lat. modlitby. _Pozn. překl._

[^6]: Kdo tam? _Pozn. překl._

[^7]: Živitelko vykupitelov – označení matky Ježíšovy. _Pozn. překl._

[^8]: Probůh. _Pozn. překl._

[^9]: Na počátku (bylo slovo). Úvodní věta biblického evangelia sv. Jana. _Pozn. překl._

[^10]: Žena je mužova zkáza. Chaucer ve svém smyslu pro humor nechá Kokrháče překládat tento výrok právě opačně. _Pozn. překl._

[^11]: Kořen všeho zla je chtíč. _Pozn. překl._

[^12]: Mnohokrát děkuji. _Pozn. překl._

[^13]: Jako přednášející profesor, tedy zasvěceně. _Pozn. překl._

[^14]: Ty, který s otcem (Bohem a Duchem svátým žiješ a kraluješ jako Bůh po všechna století. Amen.). Začátek latinské žehnací formule. _Pozn. překl._

[^15]: Bůh s tímto domem – pozdrav. _Pozn. překl._

[^16]: Pravím vám bez pochyby. _Pozn. překl._

[^17]: Vyneslo srdce mé (slovo dobré) – latinská slovní hříčka, začátek pětačtyřicátého biblického žalmu, současně eructare znamená „říhati“. _Pozn. překl._

[^18]: Vyhovím, zalíbím se. Podle prvního slova biblického žalmu a křesťanského hymnu. _Pozn. překl._

[^19]: Vysvětlování neznámého pojmu ještě méně známým. _Pozn. překl._

[^20]: Doslov je obsažen v knižním vydání titulu, vzhledem k licenčním omezením nemohl být převzat do e-knihy. _Pozn. red._

[^21]: V zájmu srozumitelnosti textu a současně plynulosti četby jsou vysvětlivky cizojazyčných (většinou latinských) výrazů připojeny přímo k místu použití těchto slov či úsloví. _Pozn. red._
