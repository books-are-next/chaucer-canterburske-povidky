---
title: Povídka doktora medicíny
subtitle: ''
contentType: prose
---

<section>

má 286 sdruženě rýmovaných veršů, v jakých je psána většina ostatních historek.

</section>

<section>

Starořímský vážený a bohatý rytíř Virginius měl jedinou dceru Virginii. Byla tak krásná, jako by v ní sama příroda chtěla ukázat, že její umění překonává schopnosti všech sochařů a malířů. Když dospěla panna čtrnácti let, byla tak moudrá, skromná, pilná a cudná, tak se dovedla bránit zbujným zábavám, které ohrožují ctnost mladých dívek, že neměla zapotřebí chův a vychovatelek.

Jednoho dne si v chrámu povšiml Virginie soudce Appius, jemuž byl poddán celý kraj. Vzplál k ní hříšnou vášní a uplatil jakéhosi Claudia, aby mu pomohl zmocnit se jí úskokem.

Claudius podle plánu obžaloval křivě rytíře, že Virginie není jeho dcerou, nýbrž otrokyní ukradenou Claudiovi. Než se mohl Virginius obhájit z křivého nařčení, rozhodl nespravedlivý soudce ve prospěch Claudiův a rozkázal, aby Virginie byla zatím vydána poručenství soudce.

Když Virginius viděl, že jeho dceru čeká zhanobení v rukou chlípníkových a že jinak neubrání její čest, sťal jí s krvácejícím srdcem hlavu a tu soudci přinesl. Appius jej za to odsoudil na smrt, tisíce lidí však povstaly a rytíře osvobodily. Chlípný nespravedlivý soudce byl uvržen do žaláře, kde spáchal sebevraždu. Claudius měl být oběšen, ale na přímluvu Virginiovu byl jako pouhý nástroj pravého viníka poslán do vyhnanství.

Taková je odplata za hřích a zlé svědomí.

Hostinský byl tak dojat smutným příběhem o Virginii, které krása přinesla smrt, že pocítil potřebu povyrazit se něčím veselejším. Vyzval tedy ke slovu odpustkáře. Odpustkář přislíbil, jen co se v blízké hospodě posilní zákuskem a douškem. Ostatní však odmítli rozpustilé řeči a vyžádali si něco pro poučení.

Odpustkář se potřeboval napít, aby jej takový příběh napadl, a pak začal.

</section>

[^1]: Láska vítězí nade vším. _Pozn. překl._

[^2]: Je otázka, kterého ustanovení práva použít. Fráze, kterou půhončí nejčastěji slyšel při soudních přelíčeních. _Pozn. překl._

[^3]: Požehnejte – častý výkřik vyjadřující překvapení nebo hrůzu a přivolávající požehnání svatých ochránců. _Pozn. překl._

[^4]: Jed. _Pozn. překl._

[^5]: Do tvých rukou (se odevzdáváme, Pane) – z lat. modlitby. _Pozn. překl._

[^6]: Kdo tam? _Pozn. překl._

[^7]: Živitelko vykupitelov – označení matky Ježíšovy. _Pozn. překl._

[^8]: Probůh. _Pozn. překl._

[^9]: Na počátku (bylo slovo). Úvodní věta biblického evangelia sv. Jana. _Pozn. překl._

[^10]: Žena je mužova zkáza. Chaucer ve svém smyslu pro humor nechá Kokrháče překládat tento výrok právě opačně. _Pozn. překl._

[^11]: Kořen všeho zla je chtíč. _Pozn. překl._

[^12]: Mnohokrát děkuji. _Pozn. překl._

[^13]: Jako přednášející profesor, tedy zasvěceně. _Pozn. překl._

[^14]: Ty, který s otcem (Bohem a Duchem svátým žiješ a kraluješ jako Bůh po všechna století. Amen.). Začátek latinské žehnací formule. _Pozn. překl._

[^15]: Bůh s tímto domem – pozdrav. _Pozn. překl._

[^16]: Pravím vám bez pochyby. _Pozn. překl._

[^17]: Vyneslo srdce mé (slovo dobré) – latinská slovní hříčka, začátek pětačtyřicátého biblického žalmu, současně eructare znamená „říhati“. _Pozn. překl._

[^18]: Vyhovím, zalíbím se. Podle prvního slova biblického žalmu a křesťanského hymnu. _Pozn. překl._

[^19]: Vysvětlování neznámého pojmu ještě méně známým. _Pozn. překl._

[^20]: Doslov je obsažen v knižním vydání titulu, vzhledem k licenčním omezením nemohl být převzat do e-knihy. _Pozn. red._

[^21]: V zájmu srozumitelnosti textu a současně plynulosti četby jsou vysvětlivky cizojazyčných (většinou latinských) výrazů připojeny přímo k místu použití těchto slov či úsloví. _Pozn. red._
