---
title: Povídka kolejního správce
subtitle: ''
contentType: prose
---

<section>

má 362 sdruženě rýmovaných veršů. Řada přišla na kuchaře, on však zůstával vzadu, všecek ospalý, neboť si minulý večer řádně přihnul. Kolejní správce se proto nabídl, že bude vyprávět místo něho, a jaksepatří opilému kuchaři vyčinil.

</section>

<section>

Kuchař se chtěl na něho vrhnout, v rozmachu však spadl z koně a všichni měli co dělat, aby jej opět zdvihli do sedla. Hostinský viděl, že s opilcem nic nebude, a udělil slovo správci; upozornil jej však, že nebylo prozíravé kuchaře dráždit; vždyť by mohl na správce vyzvonit nesrovnalosti v jeho účtech. Správce se polekal, a než začal svou povídku, dal kuchaři na usmířenou doušek dobrého vína ze své cestovní láhve.

Když kdysi žil sluneční bůh Phoebus na zemi, byl to švarný mladý rytíř, který miloval chrabré kousky a zpěv a hudbu. Jako odznak své statečnosti nosil stále s sebou zlatý luk.

Měl ve svém domě vránu, kterou naučil vyprávět všelijaké příběhy, která uměla zpívat nade všechny slavíky a byla sněhobílá jako labuť.

Phoebus byl ženat se ženou, kterou velice miloval a žárlivě ji zavíral doma. A to byla jeho chyba; vždyť každý pták dá přednost svobodě před klecí, třeba pozlacenou. Tak se stalo, že když byl Phoebus jednou nepřítomen, jeho žena poslala pro svého milence, hrubého člověka, jenž se s jejím manželem ani měřit nemohl, a s ním prováděla různé prostopášnosti.

Bílá vrána ve své kleci mlčky vše pozorovala, a když se Phoebus vrátil domů, začala na něho pokřikovat: „Paroháči! Paroháči!“ Na dotaz udiveného Phoeba vyprávěla mu pak, jak ho žena nedůstojně podvádí.

Phoebus ve hněvu popadl luk a na místě svou ženu zastřelil. A ze žalu nad tím rozbil svoje hudební nástroje a obrátil se na vránu, podezřívaje ji, že ho svým zlým jazykem dohnala k zabití nevinné. Za trest ji zbavil daru zpěvu a její bílé peří proměnil navždy v černé, jak to od těch dob vidíme na všech vránách.

Tento příběh je poučením, že si má každý dát pozor na jazyk a nežalovat žárlivým mužům na jejich ženy, aby sám zbytečně nepykal.

</section>

[^1]: Láska vítězí nade vším. _Pozn. překl._

[^2]: Je otázka, kterého ustanovení práva použít. Fráze, kterou půhončí nejčastěji slyšel při soudních přelíčeních. _Pozn. překl._

[^3]: Požehnejte – častý výkřik vyjadřující překvapení nebo hrůzu a přivolávající požehnání svatých ochránců. _Pozn. překl._

[^4]: Jed. _Pozn. překl._

[^5]: Do tvých rukou (se odevzdáváme, Pane) – z lat. modlitby. _Pozn. překl._

[^6]: Kdo tam? _Pozn. překl._

[^7]: Živitelko vykupitelov – označení matky Ježíšovy. _Pozn. překl._

[^8]: Probůh. _Pozn. překl._

[^9]: Na počátku (bylo slovo). Úvodní věta biblického evangelia sv. Jana. _Pozn. překl._

[^10]: Žena je mužova zkáza. Chaucer ve svém smyslu pro humor nechá Kokrháče překládat tento výrok právě opačně. _Pozn. překl._

[^11]: Kořen všeho zla je chtíč. _Pozn. překl._

[^12]: Mnohokrát děkuji. _Pozn. překl._

[^13]: Jako přednášející profesor, tedy zasvěceně. _Pozn. překl._

[^14]: Ty, který s otcem (Bohem a Duchem svátým žiješ a kraluješ jako Bůh po všechna století. Amen.). Začátek latinské žehnací formule. _Pozn. překl._

[^15]: Bůh s tímto domem – pozdrav. _Pozn. překl._

[^16]: Pravím vám bez pochyby. _Pozn. překl._

[^17]: Vyneslo srdce mé (slovo dobré) – latinská slovní hříčka, začátek pětačtyřicátého biblického žalmu, současně eructare znamená „říhati“. _Pozn. překl._

[^18]: Vyhovím, zalíbím se. Podle prvního slova biblického žalmu a křesťanského hymnu. _Pozn. překl._

[^19]: Vysvětlování neznámého pojmu ještě méně známým. _Pozn. překl._

[^20]: Doslov je obsažen v knižním vydání titulu, vzhledem k licenčním omezením nemohl být převzat do e-knihy. _Pozn. red._

[^21]: V zájmu srozumitelnosti textu a současně plynulosti četby jsou vysvětlivky cizojazyčných (většinou latinských) výrazů připojeny přímo k místu použití těchto slov či úsloví. _Pozn. red._
