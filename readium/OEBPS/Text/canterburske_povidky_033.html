<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Canterburské povídky</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection3">
<h2 class="mlpuroven2kapitola">Abecední rejstřík</h2>

<p class="mlptextbez1radku">Kurzivou tištěná slova v textu jednotlivých hesel
jsou sama hesly v rejstříku.</p>

<p class="mlptext1">Jména starořeckých bohů používá Chaucer v latinské podobě,
dosazuje vlastně za ně příbuzná jim božstva římská. Tak jsou uváděna v textu i v
rejstříku. Protože však báje vztahující se k řeckým božstvům se vždy přesně
nekryjí s bájeslovím římským, jsou vedle latinských jmen bohů, tištěných kurzivou
jako hesla, uváděny i tvary řecké.</p>

<p class="mlpseznam"><span class="mlpznakkurziva11b">Abradates</span> – král
starověkého města Sus v západní Persii, spojenec Asyřanů v boji proti perskému
králi <span class="mlpznakkurziva11b">Cyrovi</span>. Když padl, jeho žena Panthea
se zabila na jeho mohyle.</p>

<p class="mlpseznam"><span class="mlpznakkurziva11b">Abrahám</span> – v biblickém
Starém zákoně jeden z židovských patriarchů. Měl děti se svou ženou Sárou a děvečkou
Agar.</p>

<p class="mlpseznam"><span class="mlpznakkurziva11b">Absoluce</span> –
rozhřešení, odpuštění hříchů.</p>

<p class="mlpseznam"><span class="mlpznakkurziva11b">Absorpce</span> –
vstřebávání, pohlcování hmot, tekutin nebo plynů.</p>

<p class="mlpseznam"><span class="mlpznakkurziva11b">Adonis </span>– v řeckém
bájesloví krásný mladík, jehož milovala bohyně <span class="mlpznakkurziva11b">Venuše</span>
(Afrodité). Když byl zabit divokým kancem, byl její žal takový, že mu bohové
povolili trávit v podsvětí, sídle zemřelých, jen část roku.</p>

<p class="mlpseznam"><span class="mlpznakkurziva11b">Aegeus</span> (čti Egeus) –
otec <span class="mlpznakkurziva11b">Théseův</span>, bájeslovný král starořeckých
Athén.</p>

<p class="mlpseznam"><span class="mlpznakkurziva11b">Aeneida</span> (Čti Eneida)
– epická báseň <span class="mlpznakkurziva11b">Vergilia</span>. Líčí osudy
trojského hrdiny Aenease, který po pádu <span class="mlpznakkurziva11b">Tróje</span>
dorazil po dlouhých dobrodružných cestách do Itálie a stal se předchůdcem
zakladatelů Říma. Jedna z epizod Aeneidy líčí sestup hrdinův do podsvětí.</p>

<p class="mlpseznam"><span class="mlpznakkurziva11b">Acheolus</span> – v řeckém
bájesloví bůh stejnojmenné řeky. Svedl s <span class="mlpznakkurziva11b">Herkulem</span>
(Héraklem) zápas o <span class="mlpznakkurziva11b">Dejaniru</span>, přičemž
opětovně měnil podoby. Když se proměnil v býka, urazil mu Hérakles roh, z něhož
pak nymfy učinily roh hojnosti.</p>

<p class="mlpseznam"><span class="mlpznakkurziva11b">Achilles</span> – přední
řecký hrdina ve válce proti <span class="mlpznakkurziva11b">Tróji</span>. Zabil
trojského reka <span class="mlpznakkurziva11b">Hektora</span>, ale sám padl šípem
Trójana Parise, který ho zasáhl do paty – jediného Achillova zranitelného
místa.</p>

<p class="mlpseznam"><span class="mlpznakkurziva11b">Akteon</span> – v řeckém
bájesloví lovec, který náhodou spatřil bohyni <span class="mlpznakkurziva11b">Dianu</span>
(Artemidu) v lese nahou při koupání a byl jí za to proměněn v jelena a roztrhán
pak svými vlastními psy.</p>

<p class="mlpseznam"><span class="mlpznakkurziva11b">Alcestis</span> – v řeckém
bájesloví věrná žena Admeta, krále kraje thesalského, jehož život zachránila
tím, že zemřela místo něho. <span class="mlpznakkurziva11b">Herkules </span>(Hérakles)
ji pak vysvobodil ze sídla mrtvých v podsvětí.</p>

<p class="mlpseznam"><span class="mlpznakkurziva11b">Alexandrie</span> – staré
město v Egyptě, ve starověku významné středisko řeckoegyptské kultury, později
ve středověku ovládáno mohamedány, s nimiž o město bojovali křesťanští rytíři
za křižáckých výprav,</p>

<p class="mlpseznam"><span class="mlpznakkurziva11b">Algesir</span> – španělský
Algeciras, přístav v jižním Španělsku.</p>

<p class="mlpseznam"><span class="mlpznakkurziva11b">Alchymie, alchymista</span>
– středověká pavěda, jejímž cílem bylo objevit elixír života a kámen mudrců. Ve
středověké literatuře je často zaměňován pojem „alchymie“ a „filosofie“.</p>

<p class="mlpseznam"><span class="mlpznakkurziva11b">Alkibiades</span> –
athénský státník a vojevůdce z 5. stol. př. n. l., z dob válek proti vojenskému
spolku vedenému <span class="mlpznakkurziva11b">Spartou</span>. Když byl zabit,
pohřbila jeho milenka Timandra nebo Theodota jeho tělo, třebaže na to byl
stanoven jeho nepřáteli trest smrti.</p>

<p class="mlpseznam"><span class="mlpznakkurziva11b">Almagest</span> – ve své
době proslulé hvězdářské dílo <span class="mlpznakkurziva11b">Ptolemaiovo</span>.
Do západní Evropy se z egyptské Alexandrie dostalo prostřednictvím Arabů, odtud
jeho arabské jméno (znamená „Veliké dílo“).</p>

<p class="mlpseznam"><span class="mlpznakkurziva11b">Amazonky</span> – v řeckém
bájesloví kmen bojovných žen, které měly své vlastní královny. Za jejich území
jsou označovány různé kraje, mezi nimi i starověká <span class="mlpznakkurziva11b">Skythie</span>. Jednu z jejich královen, <span class="mlpznakkurziva11b">Hippolytu</span>, zabil podle pověsti <span class="mlpznakkurziva11b">Herkules</span> (Hérakles). Podle jiné pověsti ji
dostal <span class="mlpznakkurziva11b">Théseus</span>, který se zúčastnil
Héraklovy výpravy proti Amazonkám.</p>

<p class="mlpseznam"><span class="mlpznakkurziva11b">Amfiaraos</span> – v řeckém
bájesloví král města Argos. Odpíral vytáhnout do boje proti Thébám, až ho jeho
ješitná manželka <span class="mlpznakkurziva11b">Erifyla</span>, podplacená jeho
nepřáteli, k předem ztracenému tažení přinutila.</p>

<p class="mlpseznam"><span class="mlpznakkurziva11b">Amfion</span> – v řeckém
bájesloví syn Diův (<span class="mlpznakkurziva11b">Jupiterův</span>), který
vybudoval hradby města <span class="mlpznakkurziva11b">Théb</span> z kamenů, jež
se samy seskupily na místo, očarovány Amfionovou hrou na lyru.</p>

<p class="mlpseznam"><span class="mlpznakkurziva11b">Andromacha</span> – žena <span class="mlpznakkurziva11b">Hektora</span>, který padl při obraně <span class="mlpznakkurziva11b">Tróje</span>.</p>

<p class="mlpseznam"><span class="mlpznakkurziva11b">Anteus </span>(Antaios) – v
řeckém bájesloví obr, syn bohyně země Gaie. Přemohl jej <span class="mlpznakkurziva11b">Herkules</span> (Hérakles) tím, že jej odtrhl od země,
z níž Anteus čerpal dotekem svou sílu.</p>

<p class="mlpseznam"><span class="mlpznakkurziva11b">Antonius Marcus</span> –
římský vojevůdce a státník v 1. stol. př. n. l., člen triumvirátu (spolku tří
vladařů), který si po smrti <span class="mlpznakkurziva11b">Césarově</span>
rozdělil vládu nad římskou říší. Později následkem svého poměru k egyptské
královně Kleopatře zabředl do války se svými bývalými druhy, byl Octaviem
poražen a po zprávě, že Kleopatra spáchala sebevraždu, se sám zabil.</p>

<p class="mlpseznam"><span class="mlpznakkurziva11b">Apelles </span>–
nejslavnější starořecký malíř ve 4. stol. př. n. l.; žil v Malé Asii.</p>

<p class="mlpseznam"><span class="mlpznakkurziva11b">Apollo</span> – v řeckém
bájesloví bůh mužské krásy, básnictví, hudby a věštění, též bůh léčivých sil a
původce morových ran. Především však bůh sluneční, nazývaný též Foibos (Jasný),
latinsky <span class="mlpznakkurziva11b">Phoebus</span>.</p>

<p class="mlpseznam"><span class="mlpznakkurziva11b">Argus</span> (Argos) – v řeckém
bájesloví mnohooký nestvůrný obr, který nikdy nespal; jeho oči si odpočívaly
střídavě; proto bdělý hlídač. Héra (<span class="mlpznakkurziva11b">Juno</span>)
mu dala hlídat pannu Io, kterou proměnila v jalovici, protože se o ni ucházel
Héřin manžel, pán bohů Zeus (<span class="mlpznakkurziva11b">Jupiter</span>).
Přemohl jej teprve Hermes, když jej uspal.</p>

<p class="mlpseznam"><span class="mlpznakkurziva11b">Aristoklides</span> –
samovládce ve starověké Arkádii ve středním Řecku. Dal zavraždit otce dívky <span class="mlpznakkurziva11b">Stymfalis</span>, aby se jí mohl zmocnit.</p>

<p class="mlpseznam"><span class="mlpznakkurziva11b">Aristoteles</span> –
největší myslitel a mnohostranně nadaný učenec řeckého starověku ve 4. stol.
př. n. l. Jeho názory se dlouho udržovaly i v křesťanské feudální éře a byly
přes celý středověk jednou z nejsilnějších spojnic s antickou vzdělaností.</p>

<p class="mlpseznam"><span class="mlpznakkurziva11b">Armorica</span> (čti
Armorika) – starý latinský název pro <span class="mlpznakkurziva11b">Bretaň.</span></p>

<p class="mlpseznam"><span class="mlpznakkurziva11b">Arnold z Villanovy</span> –
proslulý lékař a alchymista ve 14. stol., buď z Villanovy v jihofrancouzské
Provenci, nebo ze stejnojmenného místa ve španělské Katalánii. Napsal mimo jiné
„Rosarius Philosophorum“ (latinsky Růženec filosofů), alchymisty velmi ceněnou
knihu.</p>

<p class="mlpseznam"><span class="mlpznakkurziva11b">Árón</span> – v biblickém
Starém zákoně bratr Mojžíšův, první židovský velekněz po zřízení bohoslužebného
svatostánku.</p>

<p class="mlpseznam"><span class="mlpznakkurziva11b">Artemisia</span> – ve 4.
stol. př. n. l. manželka krále Mausola, jenž vládl v maloasijské Karii. Z lásky
k němu mu po smrti dala vystavět ve městě Halikarnassu nádhernou hrobku, odtud
výraz „mauzoleum“.</p>

<p class="mlpseznam"><span class="mlpznakkurziva11b">Artois</span> (čti Artua) –
kraj v severní Francii s hlavním městem Arras.</p>

<p class="mlpseznam"><span class="mlpznakkurziva11b">Artuš</span> – v 6. století
jeden z posledních králů keltských Britů, původních obyvatel Anglie, jejichž
samostatnost se marně snažil uhájit před Anglosasy. Stal se středem pověstí,
rozšířených hlavně v <span class="mlpznakkurziva11b">Bretani </span>a odtud přes
Francii po celém středověkém světě. Mezi rytíři jeho družiny, která zasedala u kruhovitého
stolu, prosluli v pověstech zvláště Gavain, <span class="mlpznakkurziva11b">Lancelot</span>,
<span class="mlpznakkurziva11b">Parsifal</span> i Tristan.</p>

<p class="mlpseznam"><span class="mlpznakkurziva11b">Ascendent</span> – podle
představ starých astrologů v horoskopu rozhodující vliv na osudy a štěstí
člověka. V astronomii úhel, který svírá v daném okamžiku obzor s ekliptikou,
tj. kruhem, v němž protíná rovina zemského oběhu kolem slunce nebeskou báň.</p>

<p class="mlpseznam"><span class="mlpznakkurziva11b">Aspekt</span> – zdánlivá
poloha planet vzhledem k slunci nebo měsíci, z níž staří hvězdopravci usuzovali
na budoucnost lidských osudů.</p>

<p class="mlpseznam"><span class="mlpznakkurziva11b">Astrolabium</span> –
hvězdářský přístroj na pozorování polohy nebeských těles, nyní vytlačený
sextantem.</p>

<p class="mlpseznam"><span class="mlpznakkurziva11b">Atalanté</span> – v řeckém
bájesloví hrdinka vychovaná medvědicí. Při honbě s <span class="mlpznakkurziva11b">Meleagrem</span> na ohromného kance kalydonského
zasadila zvířeti první ránu a dostala za to jeho hlavu a kůži.</p>

<p class="mlpseznam"><span class="mlpznakkurziva11b">Attila</span> – zvaný „bič
boží“, v 5. století král Hunů, který chtěl na troskách rozpadající se říše
římské založit říši svou a podnikal ze svého sídla v nynějším Maďarsku nájezdy
do mnoha zemí.</p>

<p class="mlpseznam"><span class="mlpznakkurziva11b">Augustin</span> svatý –
jeden z církevních otců, žil v 4. a 5. stol. v Numidii v severní Africe. Sepsal
četné náboženské spisy. Jako biskup ve městě Hippo soustředil kolem sebe mnoho
duchovních, s nimiž žil v společenství podobném klášternímu. Přispěl významně
k upevnění katolické církve.</p>

<p class="mlpseznam"><span class="mlpznakkurziva11b">Auripigment</span> – sirník
arsenový, citrónově žlutý nerost, používaný jako základ barviv.</p>

<p class="mlpseznam"><span class="mlpznakkurziva11b">Avicen</span> nebo <span class="mlpznakkurziva11b">Avicenna</span> – pod tímto jménem poznala Evropa
tádžického učence, který žil v 10. a 11. století ve střední Asii. Psal arabsky,
univerzální řečí islámského kulturního světa, nebo persky (tádžicky). Jeho
arabské jméno bylo Abú Alí Ibn Siná. Proslul jako humanistický filosof a vědec,
bojující proti předsudkům fanatického mohamedánského náboženství, a zejména
jako jeden ze zakladatelů vědeckého lékařství, jemuž věnoval svůj hlavní spis „Al-Kánun
fít-tibb“ – „Kánon lékařství“.</p>

<p class="mlpseznam"><span class="mlpznakkurziva11b">Bakalář</span> – stará
universitní hodnost, předstupeň k hodnosti mistra (doktora).</p>

<p class="mlpseznam"><span class="mlpznakkurziva11b">Baldrián</span> – valerián,
rostlina kozlík lékařský.</p>

<p class="mlpseznam"><span class="mlpznakkurziva11b"><span class="calibre17">Balsazar</span></span><span class="calibre17"> (Balthazar) –
poslední král babylónské říše v Přední Asii v 6. stol. př. n. l. Byl poražen
Médy a Peršany. Jeho záhuba mu podle bible byla prorokována <span class="mlpznakkurziva11b">Danielem</span>.</span></p>

<p class="mlpseznam"><span class="mlpznakkurziva11b">Barbaři</span> – tak byli
starověkými Řeky nazýváni příslušníci všech mimořeckých kmenů.</p>

<p class="mlpseznam"><span class="mlpznakkurziva11b">Bath</span> (čti Bás) –
dnešní lázeňské město na mořském pobřeží nedaleko Londýna.</p>

<p class="mlpseznam"><span class="mlpznakkurziva11b">Bawdeswell</span> (čti Bóds-uel)
– město v severní Anglii.</p>

<p class="mlpseznam"><span class="mlpznakkurziva11b">Belmarie</span> – zastara
kraj v Maroku; jméno vzniklo zkomolením názvu domorodého kmene Beni-Mari.</p>

<p class="mlpseznam"><span class="mlpznakkurziva11b">Benedikt</span> svatý – z italské
Nursie, založil kolem r. 530 první benediktýnský klášter v Monte Cassino v jihozápadní
Itálii. Svou řeholí dal podklad pro všechny další římskokatolické mnišské řády.</p>

<p class="mlpseznam"><span class="mlpznakkurziva11b">Bernard</span> (Bernardus
Gordonius) – lékař ve 13. století, rodem Skot, působil na lékařských školách v jihoitalském
Salernu a francouzském Montpellieru. Všímal si zejména chirurgie. Zanechal
četné lékařské spisy.</p>

<p class="mlpseznam"><span class="mlpznakkurziva11b">Bílie</span> – podle
Jeronýmovy „Epištoly proti Joviniánovi“ (viz poznámka <span class="mlpznakkurziva11b">Valerius</span> ve vysvětlivkách k Povídce ženy z Bathu)
byla ctnost této mladé Římanky poněkud zvláštního druhu. Když se jejímu muži
známí posmívali pro jeho zkažený dech, nevadilo jí to, neboť se domnívala, že
tuto vadu mají všichni muži.</p>

<p class="mlpseznam"><span class="mlpznakkurziva11b"><span class="calibre16">Boccaccio</span></span><span class="calibre16"> Giovanni (čti
Bokačo Džovany) – současník Chaucerův ve 14. století, italský renesanční
novelista a básník, známý zejména pro svou knihu povídek „Dekameron“, z níž
Chaucer sám čerpal námětově, předčil ji však uměleckou hodnotou.</span></p>

<p class="mlpseznam"><span class="mlpznakkurziva11b">Boethius</span> (čti
Boecius) – římský filosof z 5. a 6. století. Napsal také několik knih o hudbě a
zpěvu. Chaucer sám přeložil z latiny jeho dílo „O útěše filosofie“.</p>

<p class="mlpseznam"><span class="mlpznakkurziva11b">Boughton</span> (čti Bótn) –
obec blízko Canterbury na cestě do Londýna.</p>

<p class="mlpseznam"><span class="mlpznakkurziva11b">Bradwarinus</span> Tomáš –
arcibiskup z Canterbury ve 14. století.</p>

<p class="mlpseznam"><span class="mlpznakkurziva11b">Bretaň</span> – kraj na
pobřeží severozápadní Francie, obývaný pozůstatky keltského obyvatelstva s vlastní
řečí. Bretoňci jsou spřízněni se starými Brity, původními obyvateli Anglie.</p>

<p class="mlpseznam"><span class="mlpznakkurziva11b">Bruggy</span> – hlavní
město <span class="mlpznakkurziva11b">Flander,</span> druhdy proslulé svými
řemesly a obchodem. Dovážely se sem mimo jiné i hedvábné a tkalcovské výrobky
z Itálie.</p>

<p class="mlpseznam"><span class="mlpznakkurziva11b">Brutus </span>Marcus Junius
– v 1. stol. př. n. l. v Římě přívrženec šlechtického republikánského zřízení;
zavraždil Césara. Viz též <span class="mlpznakkurziva11b">Portie</span>.</p>

<p class="mlpseznam"><span class="mlpznakkurziva11b">Bula</span> – listina vydaná
a potvrzená papežem.</p>

<p class="mlpseznam"><span class="mlpznakkurziva11b">Busiris</span> – v starořeckých
bájích o Héraklovi (<span class="mlpznakkurziva11b">Herkulovi</span>) egyptský
král, jenž každoročně obětoval Diovi (<span class="mlpznakkurziva11b">Jupiterovi</span>)
zabitého cizince. Chtěl obětovat i Hérakla, byl jím však zabit. Zmínka o tom,
že byl pak sežrán vlastními koňmi (v textu Vyprávění mnichova), vznikla záměnou
s pověstí o tom, jak Hérakles zabil <span class="mlpznakkurziva11b">tráckého</span>
krále Diomeda, jenž si choval lidožravé koně.</p>

<p class="mlpseznam"><span class="mlpznakkurziva11b">Cacus</span> (čti Kakus) –
v římských bájích syn <span class="mlpznakkurziva11b">Vulkánův</span>, obří
loupežník, jenž v místech pozdějšího Říma uloupil <span class="mlpznakkurziva11b">Herkulovi</span> několik kusů ze stáda a skryl je ve
své podzemní jeskyni. Herkules se však prodral za ním a udolal Caca, ač chrlil
oheň.</p>

<p class="mlpseznam"><span class="mlpznakkurziva11b">Cato</span> Marcus Portius
(čti Kato Markus Porcius) – římský filosof a vlastenec v 1. stol. př. n. l.
Podle něho byla ve středověku nazývána oblíbená sbírka mravních naučení a průpovídek.</p>

<p class="mlpseznam"><span class="mlpznakkurziva11b">Cedasus </span>nebo <span class="mlpznakkurziva11b">Sedasus</span> – vládce ve starořecké Boiótii; měl dvě
dcery, které v nepřítomnosti otce hostily dva mladíky, přátele domu. Když je
mladíci znásilnili, dívky se z hanby navzájem usmrtily.</p>

<p class="mlpseznam"><span class="mlpznakkurziva11b">Cementace </span>– vytváření
slitiny na povrchu kovových předmětů.</p>

<p class="mlpseznam"><span class="mlpznakkurziva11b">César</span> Gaius Julius –
římský státník, vojevůdce a vojenský diktátor v 1. stol. př. n. l. Přívrženci
aristokraticko-republikánského zřízení v čele s <span class="mlpznakkurziva11b">Brutem</span>
jej r. 44 př. n. l. zavraždili z obavy, že se César prohlásí samovládcem.</p>

<p class="mlpseznam"><span class="mlpznakkurziva11b">Cicero</span> Marcus
Tullius – římský státník, přední řečník a autor význačných řečnických a filosofických
spisů v 1. stol. př. n. l.</p>

<p class="mlpseznam"><span class="mlpznakkurziva11b">Citheron</span> – hora v Řecku,
která byla středověkými autory následkem pravopisných nejasností zhusta
zaměňována s ostrovem <span class="mlpznakkurziva11b">Kythérou</span>,
bájeslovným sídlem <span class="mlpznakkurziva11b">Venuše</span> (Afrodity), a označována
proto za hlavní sídlo bohyně.</p>

<p class="mlpseznam"><span class="mlpznakkurziva11b">Citrinace</span> –
alchymistická operace, jíž se prý měnily obyčejné hmoty ve zlato.</p>

<p class="mlpseznam"><span class="mlpznakkurziva11b">Cuthbert </span>(čti
Katbert) – mnich a biskup v 7. století, domácí anglický světec</p>

<p class="mlpseznam"><span class="mlpznakkurziva11b">Cyrus</span> nebo <span class="mlpznakkurziva11b">Kýros</span> – král starověké Persie v 6. století př.
n. l.</p>

<p class="mlpseznam"><span class="mlpznakkurziva11b">Dalila</span> – v biblickém
Starém zákoně zrádná žena Samsonova.</p>

<p class="mlpseznam"><span class="mlpznakkurziva11b">Damascén</span> (Johannes
Damascenus) – pod tímto jménem byly známy v 9. století dva lékařské spisy psané
syrsky ve městě Damašku.</p>

<p class="mlpseznam"><span class="mlpznakkurziva11b">Daniel</span> – v bibli
prorok, údjný autor jedné z knih Starého zákona z doby zajetí Židů Babyloňany.
Proslul jako věštec a vykladač snů.</p>

<p class="mlpseznam"><span class="mlpznakkurziva11b"><span class="calibre17">Dante</span></span><span class="calibre17"> Alighieri –
významný italský básník, jenž žil ve Florencii ve 13. a 14.</span> století,
autor „Božské komedie“, básně s filosofickými a politickými rysy, v níž básník
putuje rájem, očistcem a peklem.</p>

<p class="mlpseznam"><span class="mlpznakkurziva11b">Dafné</span> – v řeckém
bájesloví nymfa, která unikla pronásledování <span class="mlpznakkurziva11b">Apollonovu</span>
tak, že se proměnila ve vavřínový strom.</p>

<p class="mlpseznam"><span class="mlpznakkurziva11b">Darius</span> – král
starověké perské říše, v 6. stol. př. n. l.</p>

<p class="mlpseznam"><span class="mlpznakkurziva11b">Dartmouth</span> (čti Dartmes)
– přístavní město v jižní Anglii při kanálu La Manche.</p>

<p class="mlpseznam"><span class="mlpznakkurziva11b">David</span> – v biblickém
Starém zákoně král izraelský a autor Knihy žalmů.</p>

<p class="mlpseznam"><span class="mlpznakkurziva11b">Deiscorides</span> (čti De-is-korides)
nebo Dioskorides – řecký lékař, žil v 1. stol. v maloasijském městě Tarsu.
Proslul hlavně soupisem lékárnických znalostí své doby.</p>

<p class="mlpseznam"><span class="mlpznakkurziva11b">Dejanira</span> – v řeckém
bájesloví milenka a žena reka Hérakla (<span class="mlpznakkurziva11b">Herkula</span>),
která způsobila jeho smrt.</p>

<p class="mlpseznam"><span class="mlpznakkurziva11b">Deklinace</span> – v astronomii
úhlová vzdálenost nebeského tělesa od nebeského rovníku (tj. čáry vzniklé
promítnutím roviny zemského rovníku na nebeskou báň).</p>

<p class="mlpseznam"><span class="mlpznakkurziva11b">Delfy</span> – město ve
starém Řecku, kde byl proslulý chrám boha <span class="mlpznakkurziva11b">Apollona</span>,
v němž se konaly věštby.</p>

<p class="mlpseznam"><span class="mlpznakkurziva11b">Demetrius</span> Nikator –
řecký král v předoasijské Sýrii ve 2. století př. n. l., válčil neúspěšně se
sousedními <span class="mlpznakkurziva11b">Parthy</span>.</p>

<p class="mlpseznam"><span class="mlpznakkurziva11b">Demotion</span> – ve 4.
stol. př. n. l. člen athénského nejvyššího soudu aeropagu, jehož dcera byla
zasnoubena athénskému vojevůdci Leosthenovi. Zabila se, když její milý padl,
aby se nemusela vdát za jiného.</p>

<p class="mlpseznam"><span class="mlpznakkurziva11b">Denis</span> svatý – patron
Francie, první pařížský biskup ve 3. století.</p>

<p class="mlpseznam"><span class="mlpznakkurziva11b">Deptford</span> (čti Detford)
– dnes předměstí na jihu Londýna.</p>

<p class="mlpseznam"><span class="mlpznakkurziva11b">Diana</span> (Artemis) – v řeckém
a římském bájesloví panenská bohyně divoké přírody, zpodobovaná jako lovkyně;
též bohyně měsíce, působící prostřednictvím jeho přitažlivosti na pohyb
mořských vod; též ztotožňována s bohyní podsvětí <span class="mlpznakkurziva11b">Proserpinou</span>.
Vedle této trojice božských funkcí též božská ochránkyně panenství, ale i bohyně
porodu – v této funkci ji Římané nazývali <span class="mlpznakkurziva11b">Lucina</span>.</p>

<p class="mlpseznam"><span class="mlpznakkurziva11b">Digestoř</span> – při
chemických pokusech skříň s větráním, odvádějícím jedovaté plyny.</p>

<p class="mlpseznam"><span class="mlpznakkurziva11b">Disputace </span>– ve
středověku učené hádání filosofů a bohoslovců.</p>

<p class="mlpseznam"><span class="mlpznakkurziva11b">Dormitoř</span> – klášterní
ložnice.</p>

<p class="mlpseznam"><span class="mlpznakkurziva11b">Dryáda</span> – víla, která
je kouzelnou mocí spjata se životem stromu.</p>

<p class="mlpseznam"><span class="mlpznakkurziva11b">Dryák </span>– léčivý
nápoj, lektvar.</p>

<p class="mlpseznam"><span class="mlpznakkurziva11b">Dunstan</span> (čti Danstn)
svatý – arcibiskup canterburský v 10. století. Podle legendy mu sloužil ďábel
podobně jako u nás sv. Prokopovi.</p>

<p class="mlpseznam"><span class="mlpznakkurziva11b">Echo</span> – v řeckém
bájesloví nymfa, která tak chřadla neopětovanou láskou k <span class="mlpznakkurziva11b">Narcisovi</span>, že se proměnila v pouhý hlas, v ozvěnu.</p>

<p class="mlpseznam"><span class="mlpznakkurziva11b">Elf</span> – přírodní
bytost, někdy dobrá a něžná jako víla, někdy zlomyslný skřet. V bájesloví
ztělesňuje přírodní síly.</p>

<p class="mlpseznam"><span class="mlpznakkurziva11b">Emilie</span> – provincie v
severní Itálii v povodí řeky Pád.</p>

<p class="mlpseznam"><span class="mlpznakkurziva11b">Epikur</span> – starořecký
filosof ve 3. stol. př. n. l., pokračovatel materialistického směru
Demokritova. Jeho učení spatřovalo štěstí člověka ve slasti, plynoucí z duševní
vyrovnanosti. Později se označení epikurejský začalo nesprávně užívat ve
významu požitkářský.</p>

<p class="mlpseznam"><span class="mlpznakkurziva11b">Erifyla</span> – žena <span class="mlpznakkurziva11b">Amfiaraova</span>, která jej svou ješitností vehnala do
zkázy.</p>

<p class="mlpseznam"><span class="mlpznakkurziva11b">Euklides</span> – řecký
matematik a geometr, žil v egyptské Alexandrii začátkem 4. století př. n. l.</p>

<p class="mlpseznam"><span class="mlpznakkurziva11b">Faun</span> – v římském
bájesloví napůl muž, napůl kozel. Odvozeno od Fauna, boha plodivé síly
přírodní, ztotožněním s řeckými satyry.</p>

<p class="mlpseznam"><span class="mlpznakkurziva11b">Fechtovat</span> – žebrat.</p>

<p class="mlpseznam"><span class="mlpznakkurziva11b">Ferrara</span> – město v severoitalské
provincii Emilii.</p>

<p class="mlpseznam"><span class="mlpznakkurziva11b">Finisterre </span>mys – nejzápadnější
výběžek Španělska.</p>

<p class="mlpseznam"><span class="mlpznakkurziva11b">Filištínští</span> –
biblický kmen v Palestině, s nímž vedli Židé časté války.</p>

<p class="mlpseznam"><span class="mlpznakkurziva11b">Fiólka</span> – skleněná
lahvička, zpravidla na úschovu voňavek, jedů apod.</p>

<p class="mlpseznam"><span class="mlpznakkurziva11b">Flandry</span> – staré
hrabství v nynější Belgii; jeho obyvatelé Flámové prosluli jako řemeslníci a obchodníci.</p>

<p class="mlpseznam"><span class="mlpznakkurziva11b">Fortuna </span>– římská
bohyně náhody a vrtkavého štěstí, česky <span class="mlpznakkurziva11b">Štěstěna</span>.
Byla zobrazována s rohem hojnosti a lodním kormidlem, někdy též s kolem, které
se otáčí tak, že kdo byl nahoře, ocitá se dole a naopak,</p>

<p class="mlpseznam"><span class="mlpznakkurziva11b">Frideswida</span> svatá –
byla patronkou jednoho významného opatství v Oxfordu, a proto místně velmi
populární.</p>

<p class="mlpseznam"><span class="mlpznakkurziva11b">Fysiologus</span> – pod
tímto názvem se vyskytovaly ve středověku dvě knihy o různých zvířatech a živočiších
v přírodě.</p>

<p class="mlpseznam"><span class="mlpznakkurziva11b">Gagát</span> – černá lesklá
odrůda uhlí nebo černý jantar.</p>

<p class="mlpseznam"><span class="mlpznakkurziva11b">Galén</span> nebo <span class="mlpznakkurziva11b">Galenus</span> – nejslavnější římský starověký lékař. Žil
ve 2. století n. l. na Sicílii a v Římě. Shrnul poznatky klasického lékařství v
řadě spisů. Jeho názory byly idealistické, opíral se však o anatomii,
studovanou na zvířatech, a o fysiologii. Svým kladným působením i omyly měl
později veliký vliv.</p>

<p class="mlpseznam"><span class="mlpznakkurziva11b">Galeona</span> – plachetní
loď o několika palubách, sloužila jako obchodní či válečný koráb.</p>

<p class="mlpseznam"><span class="mlpznakkurziva11b">Ganelon</span> – zrádce v rytířské
družině císaře Karla Velikého; podle starofrancouzských pověstí zradil v pyrenejské
bitvě u Roncesvalles reka Rolanda Maurům. Byl za trest roztrhán koňmi.</p>

<p class="mlpseznam"><span class="mlpznakkurziva11b">Gaza</span> – v bibli
hlavní město <span class="mlpznakkurziva11b">Filištínských</span>.</p>

<p class="mlpseznam"><span class="mlpznakkurziva11b">Gent</span> – město ve
Flandrech, proslulé zastara svými soukenickými výrobky.</p>

<p class="mlpseznam"><span class="mlpznakkurziva11b">Gervais</span> (čti Žervé) –
z francouzštiny přejaté mužské jméno.</p>

<p class="mlpseznam"><span class="mlpznakkurziva11b">Gilbert </span>(Gilbertus
Anglicus) – anglický lékař koncem 13. století, vážený svými současníky pro
znalost řecké lékařské literatury.</p>

<p class="mlpseznam"><span class="mlpznakkurziva11b">Gotland </span>– ostrov v Baltickém
moři.</p>

<p class="mlpseznam"><span class="mlpznakkurziva11b">Hali</span> (arabsky Ali
Ben al Abbás) – v 10. století perský lékař, který arabsky napsal několik
významných lékařských děl, mezi nimi „Al Malikí“, soubor léčebných praktik.</p>

<p class="mlpseznam"><span class="mlpznakkurziva11b">Harpyje</span> – v řeckém
bájesloví kruté stvůry, půl ženy a půl ptáci, které se zmocňovaly duší
zemřelých nebo kradly a znečišťovaly svým obětem potravu.</p>

<p class="mlpseznam"><span class="mlpznakkurziva11b">Hasdrubal</span> –
vojevůdce v Kartágu, který padl při dobytí svého města Římany koncem 3. století
př. n. l.</p>

<p class="mlpseznam"><span class="mlpznakkurziva11b">Hektor</span> – ve válce Řeků
proti Tróji jeden z posledních hrdinů trojských, byl zabit <span class="mlpznakkurziva11b">Achillem</span>.</p>

<p class="mlpseznam"><span class="mlpznakkurziva11b">Helada</span> – název pro
starověké Řecko.</p>

<p class="mlpseznam"><span class="mlpznakkurziva11b">Herkules </span>(Hérakles) –
jeden z předních reků starořeckého bájesloví, o němž kolovalo největší množství
pověstí. Byl nemanželským synem <span class="mlpznakkurziva11b">Jupitera</span>
(Dia). K jeho nejhrdinštějším výkonům počítají pověsti dvanáct prací, které
vykonal ve službách krále mykénského. K nim patřily činy naznačené ve vyprávění
mnicha v našem textu. Tak uškrtil nezranitelného nemejského lva, udolal
lernejskou hydru, která měla osm hlav smrtelných a jednu nesmrtelnou, ulovil
obrovského kance, jenž pustošil pohoří Erymanthos. Pobil <span class="mlpznakkurziva11b">Harpyje</span>, které zabíjely ve stymfalském údolí
lidi metáním svého kovového peří, získal ze zahrady Hesperidek na
nejzápadnějším konci světa zlatá jablka, která mu přinesl obr Atlas, když za
něho Herkules na chvíli nesl klenbu nebes; vynesl na svět strážce podsvětí <span class="mlpznakkurziva11b">Kerbera</span>. Při dalekých cestách za plněním svých
úkolů po celém tehdy známém světě zažil mnohá jiná dobrodružství, jako boj s <span class="mlpznakkurziva11b">Kentaury</span>, jež postřílel svými šípy; ulomil <span class="mlpznakkurziva11b">Acheolovi</span> roh, symbol hojnosti, který pak dal
otci <span class="mlpznakkurziva11b">Dejaniry</span> za jeho dceru; zabil <span class="mlpznakkurziva11b">Caca</span> v místech, kde vznikl později Řím; přemohl
syna bohyně země <span class="mlpznakkurziva11b">Antea</span>; v Egyptě usmrtil
krále <span class="mlpznakkurziva11b">Busirise</span>, jenž ho chtěl obětovat
bohům; v dnešní úžině gibraltarské postavil mohutné kamenné sloupy. Zabil
kentaura <span class="mlpznakkurziva11b">Nessa</span>, jenž zatoužil po Herkulově
ženě <span class="mlpznakkurziva11b">Dejaniře</span>. Umírající <span class="mlpznakkurziva11b">Nessus</span> poradil <span class="mlpznakkurziva11b">Dejaniře</span>,
aby zachytila jeho vytékající krev jako lék proti manželově možné nevěře. Ona
pak, chtějíc si udržet hrdinovu lásku, darovala mu nové roucho napuštěné <span class="mlpznakkurziva11b">Nessovou</span> krví, ve skutečnosti jedovatou. V hrozných
mukách se dal Herkules spálit na hranici. Splnila se tak věštba, že Herkules
může být usmrcen jen od zemřelého, po smrti však vstoupil mezi bohy.</p>

<p class="mlpseznam"><span class="mlpznakkurziva11b">Hermes</span> – řecký bůh,
ztotožněn Římany s <span class="mlpznakkurziva11b">Merkurem</span>.</p>

<p class="mlpseznam"><span class="mlpznakkurziva11b"><span class="calibre16">Herodes</span></span><span class="calibre16"> – v bibli vládce
židovský za života Kristova. Z obavy před proroctvím, že Kristus bude králem
židovským, dal vyvraždit nemluvňata, aby možného soka zahubil; rodiče však
Ježíše zachránili útěkem</span> do Egypta. Dal také useknout hlavu předchůdci
Kristovu, sv. Janu Křtiteli.</p>

<p class="mlpseznam"><span class="mlpznakkurziva11b">Hippokrat</span> –
nejslavnější lékař řeckého starověku v 5. stol. př. n. l. Doporučoval za základ
lékařského poznání pozorování a pokus.</p>

<p class="mlpseznam"><span class="mlpznakkurziva11b">Hippolyta</span> – královna
Amazonek.</p>

<p class="mlpseznam"><span class="mlpznakkurziva11b">Hull</span> (čti Hal) –
přístav v severní Anglii, v hrabství Yorkshire.</p>

<p class="mlpseznam"><span class="mlpznakkurziva11b">Cheap</span> (čti Čip) –
nyní Cheapside (čti Čípsajd), londýnská čtvrť, nejstarší londýnské obchodní
středisko, a proto i sídlo zámožných měšťanů.</p>

<p class="mlpseznam"><span class="mlpznakkurziva11b">Cholerický </span>–
vznětlivý, popudlivý, podle názorů středověké medicíny souviselo s chorobným
přebytkem rudé žlučovité šťávy v těle.</p>

<p class="mlpseznam"><span class="mlpznakkurziva11b">Iškariot</span> – Jidáš,
jeden z apoštolů, který zradil Krista za třicet stříbrných.</p>

<p class="mlpseznam"><span class="mlpznakkurziva11b">Ivo</span> svatý –
katolická církev má dva svaté tohoto jména, Ivo Presbytera ve 13. století a Ivo
biskupa v 7. století.</p>

<p class="mlpseznam"><span class="mlpznakkurziva11b">Jakub</span> – jednak
biblický starozákonní patriarcha, který měl ženy <span class="mlpznakkurziva11b">Ráchel</span>
a Líu, jednak sv. Jakub, v Novém zákoně jeden z Kristových apoštolů.</p>

<p class="mlpseznam"><span class="mlpznakkurziva11b">Jan</span> svatý – apoštol
zvaný „miláček Páně“, autor jednoho ze čtyř evangelií v biblickém Novém zákoně.</p>

<p class="mlpseznam"><span class="mlpznakkurziva11b">Jeremiáš</span> – židovský
prorok v biblickém Starém zákoně.</p>

<p class="mlpseznam"><span class="mlpznakkurziva11b">Job</span> – v biblickém
Starém zákoně muž stíhaný od Hospodina řadou neštěstí a protivenství, aby svou
trpělivostí osvědčil svou víru.</p>

<p class="mlpseznam"><span class="mlpznakkurziva11b">Josef</span> – v biblickém
Starém zákoně jeden ze dvanácti synů <span class="mlpznakkurziva11b">Jakubových</span>.
Vynikal schopností vykládat sny. Z nenávisti za to jej jeho bratři prodali do
otroctví do Egypta. Tam se však stal pro hadačské schopnosti významnou osobou u
dvora královského.</p>

<p class="mlpseznam"><span class="mlpznakkurziva11b">Juno</span> (Héra) – sestra
a manželka vládce bohů <span class="mlpznakkurziva11b">Jupitera</span> (Dia), ochránkyně
manželství.</p>

<p class="mlpseznam"><span class="mlpznakkurziva11b">Jupiter</span> (2. pád
Jupitera nebo Jova; v. řeckém bájesloví Zeus, 2. pád Dia) – vládce bohů na
Olympu. Byl znám svými častými dobrodružstvími s pozemšťankami, s nimiž zplodil
mnoho synů a dcer, hrdinů bájí.</p>

<p class="mlpseznam"><span class="mlpznakkurziva11b">Juvenal</span> Decimus
Junius – římský básník v 1. a 2. století.</p>

<p class="mlpseznam"><span class="mlpznakkurziva11b">Kadmos</span> – v řeckém
bájesloví hrdina, který zabil draka, zasadil jeho zuby do země a s válečníky z nich
vyrostlými založil město <span class="mlpznakkurziva11b">Théby</span>. Podle
pověsti zavedl v Řecku první abecedu.</p>

<p class="mlpseznam"><span class="mlpznakkurziva11b">Kalcinace</span> –
zahříváni nebo pálení chemických látek.</p>

<p class="mlpseznam"><span class="mlpznakkurziva11b">Kallistó</span> – v řeckém
bájesloví lovkyně z průvodu Artemidina (<span class="mlpznakkurziva11b">Dianina</span>),
která se zpronevěřila panenskému slibu a porodila Diovi (<span class="mlpznakkurziva11b">Jupiterovi</span>) syna Arkase. Byla za to proměněna v medvědici,
kterou později její syn pronásledoval až do chrámu Diova. Zeus, aby je ušetřil
potrestání za znesvěcení své svatyně, proměnil oba ve hvězdy v souhvězdí
Velkého medvěda (vozu); z toho záměnou se z ní u Chaucera stala polární hvězda
(v souhvězdí Malého medvěda).</p>

<p class="mlpseznam"><span class="mlpznakkurziva11b">Kambyses</span> – král
staré říše perské v 6. stol. př. n. l., syn <span class="mlpznakkurziva11b">Cyrův</span>.</p>

<p class="mlpseznam"><span class="mlpznakkurziva11b">Kapaneus</span> – v řeckém
bájesloví jeden ze sedmi reků, kteří táhli proti <span class="mlpznakkurziva11b">Thébám</span>;
byl při tom sražen bleskem, protože jednal proti vůli bohů.</p>

<p class="mlpseznam"><span class="mlpznakkurziva11b">Kapitula</span> – sbor
kanovníků nebo duchovních.</p>

<p class="mlpseznam"><span class="mlpznakkurziva11b">Kartagena</span> – přístav
v jihovýchodním Španělsku.</p>

<p class="mlpseznam"><span class="mlpznakkurziva11b">Kartágo</span> nebo <span class="mlpznakkurziva11b">Kartágin</span>a – ve starověku mocné obchodní město
Féničanů (Punů) na pobřeží severní Afriky, konkurent Říma, který proti Kartágu
vedl řadu tak zv. punských válek ve 3. století př. n. l. a podrobil si je.</p>

<p class="mlpseznam"><span class="mlpznakkurziva11b">Kenelm z Mercie</span> –
král starého anglického království ve střední Anglii v 9. stol. Ve věku sedmi
let nastoupil na trůn po svém otci Kenulfovi a byl zavražděn na příkaz své
tety. Později byl prohlášen za svatého.</p>

<p class="mlpseznam"><span class="mlpznakkurziva11b">Kentauři</span> – v řeckém
bájesloví zvláštní bytosti, napůl lidi a napůl koně.</p>

<p class="mlpseznam"><span class="mlpznakkurziva11b">Kerberus</span> – tříhlavý
pes, který v řeckém bájesloví hlídal vchod do podsvětí.</p>

<p class="mlpseznam"><span class="mlpznakkurziva11b">Kirké</span> – ve
starořeckém eposu „Odyssea“ od básníka Homéra kouzelnice, žijící na ostrově,
kam lákala plavce a proměňovala je ve zvířata. Hrdina Odysseus ji překonal
kouzelnou bylinou, kterou mu dal posel bohů <span class="mlpznakkurziva11b">Hermes</span>.</p>

<p class="mlpseznam"><span class="mlpznakkurziva11b">Klejt</span> – kysličník
olovnatý, červenavě žlutý prášek.</p>

<p class="mlpseznam"><span class="mlpznakkurziva11b">Klerik</span> – středověký
učenec, student, zejména bohoslovec.</p>

<p class="mlpseznam"><span class="mlpznakkurziva11b">Klytaimnestra</span> – v řeckých
pověstech a literatuře žena krále Agamemnona, hrdiny války o <span class="mlpznakkurziva11b">Tróju</span>, jehož zavraždila se svým milencem
Aighistem.</p>

<p class="mlpseznam"><span class="mlpznakkurziva11b">Konstantin</span> –
příjmením Afer, v 11. století mnich, který přinesl znalosti vyspělé arabské
medicíny do Evropy a pomohl vytvořit lékařskou školu v jihoitalském městě
Salernu.</p>

<p class="mlpseznam"><span class="mlpznakkurziva11b">Konstelace</span> –
vzájemné postavení nebeských těles.</p>

<p class="mlpseznam"><span class="mlpznakkurziva11b">Konvent</span> – klášter.</p>

<p class="mlpseznam"><span class="mlpznakkurziva11b">Korint </span>– městský
stát, který svou kulturou, řemesly a obchodem patřil k nejvyspělejším ve
starověkém Řecku.</p>

<p class="mlpseznam"><span class="mlpznakkurziva11b">Kreon</span> – bájeslovný
vládce starořeckých <span class="mlpznakkurziva11b">Théb</span>. V „Antigoně“,
tragédii antického dramatika Sofokla, dává zahubit Antigonu, protože proti jeho
zákazu, poslušná božských příkazů, pohřbila svého bratra Polyneika, pohozeného
psům za to, že zradil vlast.</p>

<p class="mlpseznam"><span class="mlpznakkurziva11b">Krésus</span> – podle
pověstí dávný král Lydie v Přední Asii, proslulý svým bohatstvím. Byl přemožen
perským králem <span class="mlpznakkurziva11b">Dariem</span>, měl být upálen,
zázračný déšť však uhasil oheň. Přesto neušel Krésus později nové porážce,
otroctví a oběšení.</p>

<p class="mlpseznam"><span class="mlpznakkurziva11b">Kupido</span> (jinak
latinsky Amor, řecký Eros) – syn bohyně lásky <span class="mlpznakkurziva11b">Venuše</span>.
Byl zobrazován jako okřídlený chlapec s lukem a šípy, jimiž zraňuje – často
naslepo se zavázanýma očima – lidská srdce strastí lásky.</p>

<p class="mlpseznam"><span class="mlpznakkurziva11b">Kythéra</span> – ostrovní
sídlo bohyně <span class="mlpznakkurziva11b">Venuše</span>.</p>

<p class="mlpseznam"><span class="mlpznakkurziva11b">Lacedaimon</span> – totéž
co Sparta.</p>

<p class="mlpseznam"><span class="mlpznakkurziva11b">Lamech</span> – biblický
starozákonní patriarcha, měl dvě ženy, Adu a Zillu.</p>

<p class="mlpseznam"><span class="mlpznakkurziva11b">Lancelot</span> – jeden z rytířů
družiny krále <span class="mlpznakkurziva11b">Artuše</span>.</p>

<p class="mlpseznam"><span class="mlpznakkurziva11b">Laodamie</span> – žena
řeckého hrdiny Protesilaa, který padl jako první při obléhání <span class="mlpznakkurziva11b">Tróje</span>.</p>

<p class="mlpseznam"><span class="mlpznakkurziva11b">Laye</span> (L’Ayas) –
město z doby křižáckých válek v dnešní Arménii.</p>

<p class="mlpseznam"><span class="mlpznakkurziva11b">Lazar</span> – podle
jednoho z podobenství biblického Nového zákona žebrák, jenž se v odměnu za
pozemské utrpení dostal do nebe, kdežto boháč, u jehož prahu sedával, byl
zatracen.</p>

<p class="mlpseznam"><span class="mlpznakkurziva11b">Lignano</span> (čti Liňano)
– proslulý italský právník ve 14. století. Žil ve městě Bologna.</p>

<p class="mlpseznam"><span class="mlpznakkurziva11b">Lot</span> – v biblickém
Starém zákoně synovec <span class="mlpznakkurziva11b">Abrahámův</span>, který s pomocí
Hospodinovou vyvázl z města Sodomy, vyhlazeného ohněm. Podle I. knihy Mojžíšovy
jej jeho dvě dcery opily, aby s nimi spal, zplodil jim děti a udržel tak rod.</p>

<p class="mlpseznam"><span class="mlpznakkurziva11b">Lucina</span> – viz <span class="mlpznakkurziva11b">Diana</span>.</p>

<p class="mlpseznam"><span class="mlpznakkurziva11b">Lukrécie</span> – podle
starořímské pověsti ji znásilnil syn krále <span class="mlpznakkurziva11b">Tarquinia</span>
Sextus a ona spáchala sebevraždu. Nad její mrtvolou se zapřisáhlí republikánští
bojovníci k pomstě a svrhli královský rod koncem 6. století př. n. l.</p>

<p class="mlpseznam"><span class="mlpznakkurziva11b">Macrobius</span> (čti
Makrobius) Ambrosius Theodosius – ve 4. a 5. století římský gramatik. Vydal
dvoudílný komentář k <span class="mlpznakkurziva11b">Ciceronovu</span> spisu „Sen
Scipiona“.</p>

<p class="mlpseznam"><span class="mlpznakkurziva11b">Malvaz</span> – sladké,
husté, aromatické víno, vyráběné ve středomořských zemích ze zvláštního druhu
hroznů.</p>

<p class="mlpseznam"><span class="mlpznakkurziva11b">Man</span> – vazal, ve
feudálním společenském žebříčku poddaný vyššímu lennímu pánu.</p>

<p class="mlpseznam"><span class="mlpznakkurziva11b">Marek</span> svatý – jeden
z apoštolů a Kristových životopisců, autor evangelia v Novém zákoně.</p>

<p class="mlpseznam"><span class="mlpznakkurziva11b">Marodéři </span>–
plenitelé, olupovači mrtvol po bitvě.</p>

<p class="mlpseznam"><span class="mlpznakkurziva11b">Mars</span> (Ares) – bůh
války a slepého bojovného hněvu. V řeckém bájesloví měl milostné pletky s bohyní
Afroditou (<span class="mlpznakkurziva11b">Venuší</span>), ženou boha Hefaista (<span class="mlpznakkurziva11b">Vulkána</span>), a měl s ní několik dětí, mezi nimi
Erota (<span class="mlpznakkurziva11b">Kupida</span>). Hefaistos ho jednou
překvapil se svou nevěrnou ženou, chytil oba do sítě a vydal posměchu ostatních
bohů. Byla mu zasvěcena stejnojmenná planeta.</p>

<p class="mlpseznam"><span class="mlpznakkurziva11b">Matouš</span> svatý – jeden
z apoštolů, autor evangelia.</p>

<p class="mlpseznam"><span class="mlpznakkurziva11b">Médea</span> – v řeckých
bájích a antických tragédiích dcera krále Kolchidy (dnešní Gruzie), kouzelnice.
Pomohla hrdinovi Iásónovi získat zlaté rouno, za nímž se vypravil z Řecka, a odjela
s ním. Když ji později opustil, zabila z pomsty děti, jež s ním měla.</p>

<p class="mlpseznam"><span class="mlpznakkurziva11b">Melancholie</span> –
trudnomyslnost, stav působený podle představ středověké medicíny přemírou černé
šťávy v těle.</p>

<p class="mlpseznam"><span class="mlpznakkurziva11b">Meleagros</span> – v řeckém
bájesloví hrdina, který spolu s <span class="mlpznakkurziva11b">Atalanté</span>
uštval ohromného kance z hájemství Artemidina (<span class="mlpznakkurziva11b">Dianina</span>).
Dal Atalantě trofeje z lovu, pohádal se proto s bratry své matky, rovněž
účastníky lovu, a pobil je. Matka pak v hněvu zahubila syna tím, že spálila
kousky dříví, jež kdysi při jeho narození vytáhla z ohně – bylo totiž věštěno,
že až dříví shoří, Meleagros zemře.</p>

<p class="mlpseznam"><span class="mlpznakkurziva11b">Merkur</span> (<span class="mlpznakkurziva11b">Hermes</span>) – v římském bájesloví bůh větru, odtud
posel bohů, patron poznání a vynálezů, bůh obchodu, vyobrazený s okřídlenými
patami, kloboukem a berlou.</p>

<p class="mlpseznam"><span class="mlpznakkurziva11b">Messina</span> – město na
Sicílii, osídlené kdysi Řeky.</p>

<p class="mlpseznam"><span class="mlpznakkurziva11b">Minotaur</span> – v řeckém
bájesloví netvor, napůl býk a napůl člověk, zrozený ze styku manželky krále
Minoa, <span class="mlpznakkurziva11b">Pasifaji</span>, s býkem. Žil na ostrově
Krétě ve Středozemním moři v labyrintu (bludišti), kam mu musili vodit lidské
oběti. Zabil jej <span class="mlpznakkurziva11b">Théseus</span> s pomocí Minoovy
dcery Ariadny, která mu dala klubko, jehož rozmotáním si značil cestu bludištěm.</p>

<p class="mlpseznam"><span class="mlpznakkurziva11b">Mojžíš</span> – v biblickém
Starém zákoně údajný autor jeho prvních pěti knih, první židovský zákonodárce a
vůdce.</p>

<p class="mlpseznam"><span class="mlpznakkurziva11b">Monte Viso</span> – hora na
italsko-francouzských hranicích.</p>

<p class="mlpseznam"><span class="mlpznakkurziva11b">Narcis</span> – v řeckém
bájesloví krásný jinoch, do něhož se marně zamilovala nymfa <span class="mlpznakkurziva11b">Echo</span>. Bohyně pomsty Nemesis jej potrestala za
jeho nepřístupnost tím, že se zamiloval do svého vlastního obrazu v hladině
studánky, uchřadl touto marnou touhou a proměnil se v květinu narcis.</p>

<p class="mlpseznam"><span class="mlpznakkurziva11b">Neot</span> nebo <span class="mlpznakkurziva11b">Neotus</span> svatý – domácí anglický světec, mnich v 9.
století.</p>

<p class="mlpseznam"><span class="mlpznakkurziva11b">Nero</span> – římský císař
v 1. století, představitel úpadkového římského impéria a samovládné zvůle. Viz
o něm ve Vyprávění mnichově.</p>

<p class="mlpseznam"><span class="mlpznakkurziva11b">Nessus</span> – v řeckém
bájesloví <span class="mlpznakkurziva11b">Kentaur</span>, jehož zabil Hérakles (<span class="mlpznakkurziva11b">Herkules</span>), protože ukládal o jeho ženu <span class="mlpznakkurziva11b">Dejaniru</span>.</p>

<p class="mlpseznam"><span class="mlpznakkurziva11b">Neptun </span>(Poseidon) –
v řeckém a římském bájesloví bůh moře a vod. Ty však podléhaly též <span class="mlpznakkurziva11b">Dianě</span>, bohyni měsíce, protože měsíční přitažlivost
působí na příliv a odliv moře.</p>

<p class="mlpseznam"><span class="mlpznakkurziva11b">Niceratos</span> – syn
athénského vojevůdce Nikiase, zabitý koncem 5. stol. př. n. l. vládou třicíti
boháčů – tyranů v Athénách. Jeho žena si ze žalu nad tím vzala život.</p>

<p class="mlpseznam"><span class="mlpznakkurziva11b">Nikanor</span> – vojevůdce
starořeckého dobyvatele Alexandra Macedonského; po dobytí <span class="mlpznakkurziva11b">Théb</span> chtěl násilně přinutit jednu ze zajatkyň,
aby si ho vzala.</p>

<p class="mlpseznam"><span class="mlpznakkurziva11b">Ninive</span> – starověké
hlavní město Asýrie v Přední Asii, proslulé svými legendárními stavbami.</p>

<p class="mlpseznam"><span class="mlpznakkurziva11b">Norfolk</span> – hrabství
ve východní Anglii.</p>

<p class="mlpseznam"><span class="mlpznakkurziva11b">Northumberland</span> (čti
Norsamberlend) – kraj v severní Anglii, zastara samostatné království.</p>

<p class="mlpseznam"><span class="mlpznakkurziva11b">Ofěra</span> – církevní
dobrovolný příspěvek, vybíraný v kostele, z něhož žili kněží a duchovní.</p>

<p class="mlpseznam"><span class="mlpznakkurziva11b">Oktogamie</span> –
osmiženství.</p>

<p class="mlpseznam"><span class="mlpznakkurziva11b">Opozice</span> –
astronomicky vzájemné postavení dvou nebeských těles, stojí-li při pohledu ze
země proti sobě v úhlu 180°.</p>

<p class="mlpseznam"><span class="mlpznakkurziva11b">Orleans</span> (čti Orleán)
– město v severní Francii se starou universitou.</p>

<p class="mlpseznam"><span class="mlpznakkurziva11b">Oseney</span> (čti Ouzny) –
opatství na předměstí města <span class="mlpznakkurziva11b">Oxfordu.</span></p>

<p class="mlpseznam"><span class="mlpznakkurziva11b">Ovidius</span> (Publius
Ovidius Naso) – římský básník v době kolem narození Kristova, známý hlavně pro
své „Metamorfózy“ (Proměny), v nichž zbásnil báje o proměnách bohů a hrdinů, a pro
básnickou knihu „Ars amatoria“ (Umění milovati).</p>

<p class="mlpseznam"><span class="mlpznakkurziva11b">Oxford </span>– město ve
střední Anglii, už za Chaucerových dob známé svou universitou.</p>

<p class="mlpseznam"><span class="mlpznakkurziva11b">Palatie</span> – staré
maloasijské město v době křižáckých válek.</p>

<p class="mlpseznam"><span class="mlpznakkurziva11b">Parnas</span> – hora v Řecku,
zasvěcená bohu <span class="mlpznakkurziva11b">Apollonovi</span> a Múzám, bohyním
jednotlivých umění. Odtud symbol umění, zvláště poezie.</p>

<p class="mlpseznam"><span class="mlpznakkurziva11b">Parsifal</span> – jeden z rytířů
družiny krále <span class="mlpznakkurziva11b">Artuše</span>.</p>

<p class="mlpseznam"><span class="mlpznakkurziva11b">Parthové</span> – starobylý
národ v severovýchodní Persii.</p>

<p class="mlpseznam"><span class="mlpznakkurziva11b">Pasifae</span> – v řeckém
bájesloví žena krétského krále Minoa, zamilovala se do býka a porodila netvora <span class="mlpznakkurziva11b">Minotaura</span>.</p>

<p class="mlpseznam"><span class="mlpznakkurziva11b">Pasíř</span> – umný kovář
zbroje.</p>

<p class="mlpseznam"><span class="mlpznakkurziva11b">Pater noster</span> –
latinsky „otče náš“.</p>

<p class="mlpseznam"><span class="mlpznakkurziva11b">Pavel</span> svatý – bývá
řazen ke Kristovým apoštolům, ač nepatřil k původním dvanácti. Horlivý šiřitel
křesťanství bezprostředně po Kristově smrti, autor četných epištol ke
vznikajícím křesťanským obcím. Epištoly se staly součástí biblického Nového
zákona.</p>

<p class="mlpseznam"><span class="mlpznakkurziva11b">Penelopa</span> – v „Odyssei“,
starořeckém eposu básníka Homéra, žena hrdiny Odyssea, na něhož věrně čekala
mnoho let, zatímco Odysseus po vítězství Řeků nad <span class="mlpznakkurziva11b">Trójou</span> podnikal bludnou pouť nazpět domů.</p>

<p class="mlpseznam"><span class="mlpznakkurziva11b">Petrarca</span> Francesco
(čti Petrarka Frančesko) – italský básník, humanista ve 14. století.</p>

<p class="mlpseznam"><span class="mlpznakkurziva11b">Phoebus </span>(čti Fébus) –
latinský název pro <span class="mlpznakkurziva11b">Apollona</span> v jeho funkci
boha slunce.</p>

<p class="mlpseznam"><span class="mlpznakkurziva11b">Piemont</span> – kraj v severozápadní
Itálii s hlavním městem Turínem.</p>

<p class="mlpseznam"><span class="mlpznakkurziva11b">Pilát</span> – za života
Kristova římský správce Palestiny, který na žádost Židů jim vydal Krista k ukřižování.</p>

<p class="mlpseznam"><span class="mlpznakkurziva11b">Pikardie</span> – kraj v severní
Francii.</p>

<p class="mlpseznam"><span class="mlpznakkurziva11b">Platón</span> – řecký
filosof, žák <span class="mlpznakkurziva11b">Sokratův</span> a učitel <span class="mlpznakkurziva11b">Aristotelův</span> v 5. a 4. stol. př. n. l. Jádrem
jeho filosofie je učení o ideích – mimosvětských pravzorech skutečných věcí. V Chaucerově
době se jeho názory udržovaly prostřednictvím filosofa <span class="mlpznakkurziva11b">Boethia</span>.</p>

<p class="mlpseznam"><span class="mlpznakkurziva11b">Pluto</span> (Hádes) – v řeckém
a římském bájesloví bůh podzemí a podsvětí.</p>

<p class="mlpseznam"><span class="mlpznakkurziva11b">Porfyr</span> – krystalická
hornina.</p>

<p class="mlpseznam"><span class="mlpznakkurziva11b">Portie</span> – žena
římského patricije <span class="mlpznakkurziva11b">Bruta</span>, který spolu s ostatními
spiklenci zavraždil Julia <span class="mlpznakkurziva11b">Césara</span> a pak po
neúspěšném boji s Césarovými stoupenci skončil sebevraždou.</p>

<p class="mlpseznam"><span class="mlpznakkurziva11b">Preambule</span> – úvod,
předmluva.</p>

<p class="mlpseznam"><span class="mlpznakkurziva11b">Priamus</span> – poslední
král <span class="mlpznakkurziva11b">Tróje</span>, otec <span class="mlpznakkurziva11b">Hektorův</span> a Paridův; byl zabit při dobytí <span class="mlpznakkurziva11b">Tróje</span> Řeky.</p>

<p class="mlpseznam"><span class="mlpznakkurziva11b">Proserpina</span>
(Persefoné) – v antickém bájesloví žena <span class="mlpznakkurziva11b">Plutona</span>
(Hada), bohyně podsvětí.</p>

<p class="mlpseznam"><span class="mlpznakkurziva11b">Ptolemaios</span> – řecko-egyptský
hvězdář, zeměpisec a geometr v Alexandrii ve 2. stol. př. n. l.</p>

<p class="mlpseznam"><span class="mlpznakkurziva11b">Psaltýř</span> – středověký
hudební nástroj podobný citeře.</p>

<p class="mlpseznam"><span class="mlpznakkurziva11b">Puklíř</span> – kulatý
štít.</p>

<p class="mlpseznam"><span class="mlpznakkurziva11b">Pyrrhus</span> – jeden z řeckých
hrdinů, účastnících se dobývání <span class="mlpznakkurziva11b">Tróje</span>.</p>

<p class="mlpseznam"><span class="mlpznakkurziva11b">Ráchel</span> – v biblickém
Starém zákoně žena <span class="mlpznakkurziva11b">Jakubova</span>, která si
zoufala, protože dlouho neměla děti, kdežto její sestra Lía, rovněž provdaná za
Jakuba, ano.</p>

<p class="mlpseznam"><span class="mlpznakkurziva11b">Ratiště</span> – násada
kopí, dřevce při rytířském turnaji.</p>

<p class="mlpseznam"><span class="mlpznakkurziva11b">Realgar</span> – sirník
arseničitý, červenavý nerost užívaný v pyrotechnice či pro přípravu barviv.</p>

<p class="mlpseznam"><span class="mlpznakkurziva11b">Refektář</span> – klášterní
jídelna.</p>

<p class="mlpseznam"><span class="mlpznakkurziva11b">Regule</span> – pravidlo.</p>

<p class="mlpseznam"><span class="mlpznakkurziva11b">Resorpce</span> – opětné
vstřebávání, pohlcování hmot, tekutin nebo plynů.</p>

<p class="mlpseznam"><span class="mlpznakkurziva11b">Retorta</span> – křivule,
chemická nádoba na žíhání a vaření zkoumaných látek.</p>

<p class="mlpseznam"><span class="mlpznakkurziva11b">Rhazis</span> (arabsky Al-Razí)
– v 9. století lékař ve Střední Asii, autor polemiky proti náboženství; navázal
na učení starořeckého filosofa Demokrita o atomech a o stálé změně.</p>

<p class="mlpseznam"><span class="mlpznakkurziva11b">Rhodoguna</span> – podle
sv. Jeronýma „Epištoly proti Joviniánovi“ (viz poznámky k Povídce ženy z Bathu)
dcera <span class="mlpznakkurziva11b">Dariova</span>, která po smrti mužově
zabila svou chůvu, jež ji nutila vdát se podruhé.</p>

<p class="mlpseznam"><span class="mlpznakkurziva11b">Richard Lví srdce</span> –
anglický král ve 12. století.</p>

<p class="mlpseznam"><span class="mlpznakkurziva11b">Rit, ritus</span> –
náboženský obřad.</p>

<p class="mlpseznam"><span class="mlpznakkurziva11b">Rochester</span> (čti
Ročcstr) – město v severovýchodní Anglii na cestě z Londýna do Canterbury.</p>

<p class="mlpseznam"><span class="mlpznakkurziva11b">Rondel </span>– básnická
písňová forma, oblíbená středověkými pěvci.</p>

<p class="mlpseznam"><span class="mlpznakkurziva11b">Rufus</span> – z Efezu v Malé
Asii, na začátku našeho letopočtu lékař v egyptské Alexandrii, po němž se
zachoval mezi jinými spis o léčivých bylinách.</p>

<p class="mlpseznam"><span class="mlpznakkurziva11b">Ruggieri</span> (čti
Rudžiery) – biskup v Pise, o němž se zmiňuje ve své „Božské komedii“ <span class="mlpznakkurziva11b">Dante</span>.</p>

<p class="mlpseznam"><span class="mlpznakkurziva11b">Runy</span> – původně staré
severské písmo; odtud písmo s tajuplným obsahem, srozumitelné jen zasvěcencům.</p>

<p class="mlpseznam"><span class="mlpznakkurziva11b">Saint Denis</span> (čti Sen
Deny) – staré město ve Francii na sever od Paříže, kde byli pohřbíváni
francouzští králové.</p>

<p class="mlpseznam"><span class="mlpznakkurziva11b">Sakrament</span> – svátost,
zejména poslední večeře Páně.</p>

<p class="mlpseznam"><span class="mlpznakkurziva11b">Sakristán</span> –
kostelník.</p>

<p class="mlpseznam"><span class="mlpznakkurziva11b">Samson</span> – v biblickém
Starém zákoně hrdina proslulý silou, danou mu od Boha. Ztratil ji, když
vyzradil své ženě <span class="mlpznakkurziva11b">Dalile</span> její pramen, své
nestříhané vlasy, a ona mu je ve spánku ostříhala. Byl pak zajat a oslepen
nepřáteli, jichž mnoho pobil, strhnuv sloup podpírající jejich hodovní síň. Sám
přitom zahynul.</p>

<p class="mlpseznam"><span class="mlpznakkurziva11b">Samuel</span> – v bibli
židovský soudce (vládce), jemuž jsou připisovány dvě knihy Starého zákona.</p>

<p class="mlpseznam"><span class="mlpznakkurziva11b">Satalie </span>– v době
křižáckých válek město v Malé Asii.</p>

<p class="mlpseznam"><span class="mlpznakkurziva11b">Saturn</span> (ztotožňován
z řeckým Chronosem) – v antickém bájesloví jeden z nejstarších bohů, otec <span class="mlpznakkurziva11b">Jupiterův </span>(Diův), který podle pověsti vládl v předhistorickém
zlatém věku. Jemu byla, podobně jako jiným bohům, zasvěcena stejnojmenná
nebeská planeta.</p>

<p class="mlpseznam"><span class="mlpznakkurziva11b">Scipio</span> Africanus
Major – římský vojevůdce ve 3. a 2. století př. n. l. ve válkách proti Kartágu.</p>

<p class="mlpseznam"><span class="mlpznakkurziva11b">Seneca</span> (čti Seneka) –
v 1. století římský filosof a básník tragédií, vychovatel Neronův. Ten ho
později obvinil ze spiknutí a odsoudil k smrti sebevraždou. Zahynul tak, že si
podřezal žíly v lázni a vykrvácel.</p>

<p class="mlpseznam"><span class="mlpznakkurziva11b">Serapion</span> – v 11.
století lékař, asi západoevropský křesťan, jehož dílo o prostých lécích se
objevuje poprvé arabsky.</p>

<p class="mlpseznam"><span class="mlpznakkurziva11b">Sheffield</span> (čti
Šefíld) – město v severní Anglii, už za Chaucerových dob známé svou výrobou
oceli a nožířstvím.</p>

<p class="mlpseznam"><span class="mlpznakkurziva11b">Sinon</span> – pomohl Řekům
dobýt <span class="mlpznakkurziva11b">Tróje</span> lstí. Po dlouhém marném
obléhání postavili ohromného koně, v němž se skryli bojovníci, zatímco většina
řeckého vojska předstírala odchod. Sinon pak zůstal s koněm a přemluvil Trójany,
aby vtáhli koně do města; Řekové se tak dostali přímo dovnitř hradeb.</p>

<p class="mlpseznam"><span class="mlpznakkurziva11b">Scholastika</span> –
středověká idealistická filosofie, založená na církevních dogmatech.</p>

<p class="mlpseznam"><span class="mlpznakkurziva11b">Skythie, Skythové</span> –
starověké jméno dnešních částí jižního Ruska. Podle řeckých bájí tam bydlel
kmen <span class="mlpznakkurziva11b">Amazonek</span>.</p>

<p class="mlpseznam"><span class="mlpznakkurziva11b">Sokrates</span> – řecký
filosof v 5. stol. př. n. l., učitel <span class="mlpznakkurziva11b">Platónův</span>.
– Podle pověsti měl zlou ženu <span class="mlpznakkurziva11b">Xantipu</span>.</p>

<p class="mlpseznam"><span class="mlpznakkurziva11b">Southwark</span> (čti
Sadzerk) – předměstí Londýna na jižním břehu řeky Temže.</p>

<p class="mlpseznam"><span class="mlpznakkurziva11b">Sparta</span> – jeden ze
starořeckých městských států, vůdce spolku v dlouhé válce proti Athénám v 5.
stol. př. n. 1.</p>

<p class="mlpseznam"><span class="mlpznakkurziva11b">Stance</span> – veršovaný
útvar, strofa.</p>

<p class="mlpseznam"><span class="mlpznakkurziva11b">Statius</span> (čti
Stacius) Publius Papinius – římský epický básník v 1. století.</p>

<p class="mlpseznam"><span class="mlpznakkurziva11b">Strother</span> (čti
Stroser) – údolí v severoanglickém hrabství Yorkshire.</p>

<p class="mlpseznam"><span class="mlpznakkurziva11b">Stymfalis</span> – viz <span class="mlpznakkurziva11b">Aristoklides</span>.</p>

<p class="mlpseznam"><span class="mlpznakkurziva11b">Sublimovat</span> – z pevného
stavu odpařovat rovnou do stavu plynného.</p>

<p class="mlpseznam"><span class="mlpznakkurziva11b">Suetonius</span> (čti
Svetonius; Gaius Suetonius Tranquillus) – římský historik kolem konce 1.
století.</p>

<p class="mlpseznam"><span class="mlpznakkurziva11b">Šalamoun</span> – v biblickém
Starém zákoně král židovský, stavitel chrámu v Jeruzalémě, proslul moudrostí. Připisuje
se mu autorství Knihy přísloví, stejně tak Písně písní, slavného milostného
zpěvu, obsaženého v bibli. Měl několik set žen a souložnic.</p>

<p class="mlpseznam"><span class="mlpznakkurziva11b">Tarquinius</span> (čti
Tarkvinius) Superbus – poslední ze sedmi legendárních králů římských v 6. stol.
př. n. l.</p>

<p class="mlpseznam"><span class="mlpznakkurziva11b">Teuta</span> – ve starověku
královna Illyrie (dnešní Dalmácie), vdova po králi Agronovi v době dobytí země
Římany.</p>

<p class="mlpseznam"><span class="mlpznakkurziva11b">Théby</span> – jeden z předních
městských států, v něž se rozpadalo starověké Řecko.</p>

<p class="mlpseznam"><span class="mlpznakkurziva11b">Théseus</span> – v řeckém
bájesloví jeden z nejslavnějších hrdinů, syn <span class="mlpznakkurziva11b">Aegea</span>.
Zbavil svou zemi mnoha nepřátel, zabil <span class="mlpznakkurziva11b">Minotaura</span>
a unesl Ariadnu, která mu v tom pomáhala, účastnil se s <span class="mlpznakkurziva11b">Herkulem</span> tažení proti <span class="mlpznakkurziva11b">Amazonkám</span> a oženil se s jejich královnou.</p>

<p class="mlpseznam"><span class="mlpznakkurziva11b">Trabanti</span> – průvodci,
strážci.</p>

<p class="mlpseznam"><span class="mlpznakkurziva11b">Trácie, trácký</span> –
starověký název části severního Řecka a dnešního Bulharska.</p>

<p class="mlpseznam"><span class="mlpznakkurziva11b">Tramissen</span> – v době
křižáckých válek mohamedánské město v dnešním Maroku v severní Africe.</p>

<p class="mlpseznam"><span class="mlpznakkurziva11b">Trója</span> – starověké
město v Malé Asii. Podle řeckých pověstí, zpracovaných v 9. stol. př. n. l. údajně
básníkem Homérem v eposu „Iliada“, došlo k válce mezi <span class="mlpznakkurziva11b">Trójí</span> a Řeky, když trojský rek Paris, syn <span class="mlpznakkurziva11b">Priamův</span> a bratr <span class="mlpznakkurziva11b">Hektorův</span>,
unesl Helenu, krásnou ženu krále Menelaa ze <span class="mlpznakkurziva11b">Sparty</span>.
Řekové po mnohaletém boji dobyli <span class="mlpznakkurziva11b">Tróje</span>
pomocí dřevěného koně s uvnitř ukrytými bojovníky, jehož Trójanům doporučil <span class="mlpznakkurziva11b">Sinon</span> vtáhnout do města. Vedle Homéra zpracoval
ve starověku básnicky pád <span class="mlpznakkurziva11b">Tróje</span> <span class="mlpznakkurziva11b">Vergilius</span> v <span class="mlpznakkurziva11b">Aeneidě</span>.</p>

<p class="mlpseznam"><span class="mlpznakkurziva11b">Trumpington</span> (čti
Trampington) – místní jméno.</p>

<p class="mlpseznam"><span class="mlpznakkurziva11b">Trubadúr</span> –
středověký potulný pěvec a vypravěč.</p>

<p class="mlpseznam"><span class="mlpznakkurziva11b">Tullius Hostilius</span> –
třetí legendární král římský v 7. stol. př. n. l., který mnohokrát šťastně
bojoval se sousedními kmeny.</p>

<p class="mlpseznam"><span class="mlpznakkurziva11b">Turnus</span> – v římských
bájích král kmene Rutulů na území pozdějšího města Říma. Soupeřil s <span class="mlpznakkurziva11b"><span class="calibre19">Aeneem</span></span>
(viz <span class="mlpznakkurziva11b">Aeneida</span>) o Lavinii a v souboji s ním
padl.</p>

<p class="mlpseznam"><span class="mlpznakkurziva11b">Unce</span> – anglická
váhová jednotka, asi 28 gramů.</p>

<p class="mlpseznam"><span class="mlpznakkurziva11b">Valerius</span> – jméno
římského rodu, z něhož vzešla řada autorů. V Povídce ženy z Bathu jde o latinský
spis, který koloval ve středověku pod jménem „Valeriova epištola o tom, proč se
nemáme ženit“. V textu této povídky dále jde asi o Valeria Maxima, který byl v době
života Kristova dvorním historikem císaře Tiberia.</p>

<p class="mlpseznam"><span class="mlpznakkurziva11b">Venuše </span>(Afrodité) –
v antickém bájesloví bohyně ženské krásy a lásky. Ačkoli byla manželkou
Hefaista (<span class="mlpznakkurziva11b">Vulkána</span>), měla milostné pletky
jak s ostatními bohy, jako s <span class="mlpznakkurziva11b">Martem</span>
(Aresem), tak s pozemšťany, jako s <span class="mlpznakkurziva11b">Adonisem</span>.
Podle pověstí měla své sídlo na ostrově <span class="mlpznakkurziva11b">Kythéře</span>,
kde se zrodila z mořské pěny. Někdy bývá považována za dceru <span class="mlpznakkurziva11b">Saturnovou.</span> Byla jí zasvěcena stejnojmenná
planeta.</p>

<p class="mlpseznam"><span class="mlpznakkurziva11b"><span class="calibre17">Vergilius</span></span><span class="calibre17"> (Publius
Vergilius [nebo Virgilius] Maro) – římský básník v 1. stol. př. n. l., autor
epické <span class="mlpznakkurziva11b">Aeneidy</span> a pastýřských zpěvů.</span></p>

<p class="mlpseznam"><span class="mlpznakkurziva11b">Vernage</span> (čti vernáž)
– druh starého italského vína.</p>

<p class="mlpseznam"><span class="mlpznakkurziva11b">Vigilie</span> – noční
pobožnost před velkými svátky.</p>

<p class="mlpseznam"><span class="mlpznakkurziva11b">Vulkán</span> (Hefaistos) –
v antickém bájesloví bůh ohně a řemesel s ohněm pracujících, zejména kovářství.
Manžel bohyně lásky <span class="mlpznakkurziva11b">Venuše.</span></p>

<p class="mlpseznam"><span class="mlpznakkurziva11b">Xantipa</span> – zlá žena
Sokratova.</p>

<p class="mlpseznam"><span class="mlpznakkurziva11b">Yorkshire</span> (čti
Jorkšer) – hrabství v severní Anglii.</p>

<p class="mlpseznam"><span class="mlpznakkurziva11b">Ypry</span> – staré město a
středisko soukenické výroby ve <span class="mlpznakkurziva11b">Flandrech</span>.</p>

<p class="mlpseznam"><span class="mlpznakkurziva11b">Zefýr</span> – vlahý
západní vánek, zosobňovaný obyčejně jako božstvo.</p>

<p class="mlpseznam"><span class="mlpznakkurziva11b">Zlatohlav</span> – zlatými
nitkami protkávaná látka, brokát.</p>

<p class="mlpseznam"><span class="mlpznakkurziva11b">Zvěrokruh</span> – myšlený
kruhový pás na obloze, jímž procházejí dráhy měsíce i planet a jehož středem
jde ekliptika, kruh, v němž protíná nebeskou báň rovina zemského oběhu kolem
slunce, totožná se zdánlivou drahou ročního slunečního pohybu. Dělí se ve
dvanáct úseků čili znamení, jimiž zdánlivě slunce během roku prochází. Znamení
v pořadí jsou: Skopec, Býk, Blíženci, Rak, Lev, Panna, Váhy, Štír, Střelec,
Kozoroh, Vodnář, Ryby, přičemž do znamení Skopce vstupuje slunce 21. března.</p>

</div>
</body>
</html>