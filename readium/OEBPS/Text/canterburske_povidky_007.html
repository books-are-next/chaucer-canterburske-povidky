<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Canterburské povídky</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection3">
<h2 class="mlpuroven2basne">Povídka mlynářova</h2>

<p class="mlpverse">Když rytíř skončil, nikdo nebyl tady<br class="calibre11"/>
v té společnosti, starý ani mladý,<br class="calibre11"/>
kdo neřek by, že tuhle historii,<br class="calibre11"/>
tak šlechetnou, si do paměti vryjí;<br class="calibre11"/>
zvlášť chválili ji všichni lepší lidé.<br class="calibre11"/>
Hostinský smál se: „Dobře nám to vyjde!<br class="calibre11"/>
Soudek je načat, už jsme v náladě.<br class="calibre11"/>
Pohleďme teďka, kdo je na řadě!<br class="calibre11"/>
Opravdu, šprým náš dobře započal.<br class="calibre11"/>
Vy, pane mnichu, vyprávějte dál<br class="calibre11"/>
a stejnou mincí zkuste zaplatiti!“<br class="calibre11"/>
Tu mlynář, který všecek pobled z pití<br class="calibre11"/>
a na koni se sotva držící,<br class="calibre11"/>
před nikým nechtěl smeknout čepici,<br class="calibre11"/>
nikomu nepřál slovo, nezdvořilý,<br class="calibre11"/>
leč hlasem Piláta řval ze vší síly<br class="calibre11"/>
a při krvi a kostech Páně klel:<br class="calibre11"/>
„Já za lubem bych povídečku měl,<br class="calibre11"/>
tou s rytířem si jistě budu kvit!“</p>

<p class="mlpverse">Hostinský děl, když viděl, jak je zpit:<br class="calibre11"/>
„Prr! Zadrž, Robine, a počkej chvíli!<br class="calibre11"/>
Lepší než ty jsou na řadě, můj milý!<br class="calibre11"/>
Ty neruš naše dílo pokojné!“</p>

<p class="mlpverse">„To ví sám Bůh, že nepočkám, to ne!<br class="calibre11"/>
Odejdu pryč, když nepřeješ mi hlasu.“</p>

<p class="mlpverse">Hostinský na to: „No tak začni, k ďasu!<br class="calibre11"/>
Jsi blázen, rozum utopil jsi v číši!“</p>

<p class="mlpverse">A mlynář začal: „Tak ať každý slyší!<br class="calibre11"/>
Však říkám napřed na námitky něčí:<br class="calibre11"/>
To, že jsem namol, poznám po své řeči;<br class="calibre11"/>
kdybych snad něco urážlivě kec,<br class="calibre11"/>
southwarské pivo je ten zločinec!<br class="calibre11"/>
Chci vyprávět vám pověst neprodleně<br class="calibre11"/>
o tesaři a tesařově ženě,<br class="calibre11"/>
jak parohy jej vymustroval žák.“</p>

<p class="mlpverse">Tu šafář zvolal: „Pozor na zobák!<br class="calibre11"/>
Těch lumpáren tvých opilých je dost.<br class="calibre11"/>
Vždyť je to hřích a velká hanebnost<br class="calibre11"/>
pomlouvat, špinit někoho, a ženu<br class="calibre11"/>
přivádět takhle ke špatnému jménu;<br class="calibre11"/>
máš jiného dost, o čem vyprávět!“</p>

<p class="mlpverse">Opilý mlynář odvětil mu hned:<br class="calibre11"/>
„Osvalde, brachu, připustit ti mohu,<br class="calibre11"/>
že kdo je bez ženy, je bez parohů.<br class="calibre11"/>
Já přece neříkám, že ty jsi z nich!<br class="calibre11"/>
Je taky spousta ženských počestných;<br class="calibre11"/>
na jednu zlou je dobrých na tisíc,<br class="calibre11"/>
když nejsi blázen, sám to musíš říc!<br class="calibre11"/>
Proč vytýkáš mi vztekle sprostoty?<br class="calibre11"/>
Mám, k sakru, ženu zrovna jako ty,<br class="calibre11"/>
a i kdybych měl ztratit voly k pluhu,<br class="calibre11"/>
nechci se mořit víc, než jde mi k duhu,<br class="calibre11"/>
a věřit tomu, že jsem paroháč;<br class="calibre11"/>
věřím, že nejsem; proč se trápit, nač?<br class="calibre11"/>
Muž nemá nikdy chtít mít odhaleny<br class="calibre11"/>
tajnosti boží a své vlastní ženy;<br class="calibre11"/>
jen když si přijde na své požehnání,<br class="calibre11"/>
a po ostatním zbytečné je ptaní.“</p>

<p class="mlpverse">Co říkat víc, nežli že mlynář drzý,<br class="calibre11"/>
nenechav nikým vzít si slovo,<br class="calibre11"/>
brzy vyprávěl po svém sprostou historii,<br class="calibre11"/>
tak jak vám tady po něm vypovím ji;<br class="calibre11"/>
a proto prosím všechny duše jemné:<br class="calibre11"/>
Pro lásku boží, nehledejte ve mně<br class="calibre11"/>
nekalou mysl, musím opakovat<br class="calibre11"/>
jak vznešená, tak nečesaná slova,<br class="calibre11"/>
jinak bych věru podal příběh s falší.<br class="calibre11"/>
Komu se tenhle nelíbí, ten další<br class="calibre11"/>
si může vybrat, který se dá číst,<br class="calibre11"/>
dlouhý či krátký, obraťte jen list,<br class="calibre11"/>
i zcela jemné příběhy tam máte,<br class="calibre11"/>
i morální a právě tak i svaté.<br class="calibre11"/>
Mne nehaň, kdo se zmýlil ve výběru!<br class="calibre11"/>
Tu hrubost měl můj mlynář v charakteru,<br class="calibre11"/>
jakož i šafář, jako leckdos jiný —<br class="calibre11"/>
mluvili všichni rádi sprosťačiny.<br class="calibre11"/>
To říkám předem, ať nemusím kát se;<br class="calibre11"/>
musí se poznat vážné od legrace.</p>

<p class="mlpverse">V Oxfordu žil kdys jeden zazobanec,<br class="calibre11"/>
co bral si lidi na kvartýr a žvanec<br class="calibre11"/>
a příslušník byl cechu tesařského.<br class="calibre11"/>
Chudobný študent bydlel v domě jeho;<br class="calibre11"/>
byl filosof, leč upínal svůj um<br class="calibre11"/>
spíš ku astrologickým študiům;<br class="calibre11"/>
tak třeba doved — hromadu znal triků —<br class="calibre11"/>
když ses ho zeptal v pravém okamžiku,<br class="calibre11"/>
uhodnout předem ledaskterou věc —<br class="calibre11"/>
kdy bude sucho a kdy lijavec,<br class="calibre11"/>
či co přinese komu budoucnost —<br class="calibre11"/>
nemám teď kdy na každou podrobnost.</p>

<p class="mlpverse">Každý mu říkal chytrý Mikuláš.<br class="calibre11"/>
A utěšovat v lásce doved zvlášť;<br class="calibre11"/>
byl prohnaný a diskrétnost byl sama<br class="calibre11"/>
a vypadal tak něžně jako panna.<br class="calibre11"/>
V tom domě bydlel v malém pokojíku<br class="calibre11"/>
sám pro sebe a neměl společníků.<br class="calibre11"/>
Vonělo mu tam všechno bylinkami<br class="calibre11"/>
a sám byl taky sladkou vůní známý —<br class="calibre11"/>
jak valerián nebo lékořice.<br class="calibre11"/>
Svůj <span class="mlpznakkurziva11b">Almagest</span> a různé učebnice<br class="calibre11"/>
i astrolabium a počitadla<br class="calibre11"/>
a všechno to, čím jeho věda vládla,<br class="calibre11"/>
ukládal v hlavách lože do přihrádky.<br class="calibre11"/>
Truhlu mu skrýval závěs z rudé látky<br class="calibre11"/>
a ležela tam pěkná citera,<br class="calibre11"/>
na kterou hrál tak libě zvečera,<br class="calibre11"/>
až pokojík se všecek rozechvíval,<br class="calibre11"/>
když <span class="mlpznakkurziva11b">Pozdravení andělské</span> si zpíval,<br class="calibre11"/>
a zvučela v tom radost ze života,<br class="calibre11"/>
když <span class="mlpznakkurziva11b">Královská</span> mu z hrdla zněla nota.<br class="calibre11"/>
Tak čas tam trávil, pokud na to měl,<br class="calibre11"/>
ze štipendií, z půjček od přátel.</p>

<p class="mlpverse">A ten náš tesař oženil se právě<br class="calibre11"/>
a ženu hlídal jako oko v hlavě —<br class="calibre11"/>
bylo jí právě osmnácte let —<br class="calibre11"/>
a on si ji chtěl přesto udržet.<br class="calibre11"/>
Na mládí žárlil — věděl, dědek, nač,<br class="calibre11"/>
bál se, že z něho bude paroháč.<br class="calibre11"/>
Catona neznal (tak byl nesečtělý),<br class="calibre11"/>
že jenom rovní by se bráti měli<br class="calibre11"/>
dle stavu svého, jak ten mudrc radí,<br class="calibre11"/>
neb se stářím se nesnášívá mládí.<br class="calibre11"/>
Když se však jednou uvázal v to již,<br class="calibre11"/>
jak druzí musel snášet ten svůj kříž.</p>

<p class="mlpverse">Ta mladá žena se sličnými líčky<br class="calibre11"/>
v pružnosti měla málo do lasičky;<br class="calibre11"/>
hedvábné proužky v pásu se jí skvěly,<br class="calibre11"/>
zástěra její zářila vždy bělí<br class="calibre11"/>
jak čerstvé mléko. Plnou ornamentů<br class="calibre11"/>
košilku měla z běloučkého kmentu,<br class="calibre11"/>
předek i límec měla vyšívaný<br class="calibre11"/>
hedvábím černým na obě dvě strany.<br class="calibre11"/>
A čepec měla stažen tkalounem,<br class="calibre11"/>
zdobeným stejně jako límce lem.<br class="calibre11"/>
Hedvábnou stuhu měla ve vrkoči<br class="calibre11"/>
a smyslnost jen blýskala jí z očí.<br class="calibre11"/>
Obočí měla úzké, v křivce jemné<br class="calibre11"/>
a klenuté a jako trnky temné.<br class="calibre11"/>
Tak příjemnější byla na pohled<br class="calibre11"/>
než mladá hruška, kterou halí květ,<br class="calibre11"/>
a hebčí, než být ovčí rouno může.<br class="calibre11"/>
Z pasu jí visel pěkný míšek z kůže<br class="calibre11"/>
s hedvábným třapcem, bitý mosazí.<br class="calibre11"/>
A v celém světě s velkou nesnází<br class="calibre11"/>
bys našel ve městě i na venku<br class="calibre11"/>
tak veselou a pěknou panenku.<br class="calibre11"/>
Vždyť dukát z mincovny tak nezáří,<br class="calibre11"/>
jako jí plála svěžest ze tváří.<br class="calibre11"/>
A zpívala tak jasně, ba i více,<br class="calibre11"/>
než švitořívá zrána vlašťovice,<br class="calibre11"/>
a jako kůzle skotačila hravě,<br class="calibre11"/>
jak telátko, když utrhne se krávě.<br class="calibre11"/>
Rty měla sladké jako slad či med<br class="calibre11"/>
či jablko, když dá se uležet<br class="calibre11"/>
v seno a vřes. Jak hříbě měla žár,<br class="calibre11"/>
rovná jak šíp a štíhlá nad stožár.<br class="calibre11"/>
A nosívala broži na prsou,<br class="calibre11"/>
širokou jako plochy štítů jsou.<br class="calibre11"/>
Vysoko objal řemínek bot lýtka,<br class="calibre11"/>
jak sedmikráska byla, jako kytka.<br class="calibre11"/>
I velmoži být mohla souložnicí<br class="calibre11"/>
či svobodníka za manžela vzít si.</p>

<p class="mlpverse">A teď se stalo, milí moji páni,<br class="calibre11"/>
že Mikuláš ten začal znenadání<br class="calibre11"/>
s ní špásovat, jak ved ho k tomu chtíč,<br class="calibre11"/>
když její manžel odjel na den pryč;<br class="calibre11"/>
študenti jsou už všichni dohromady<br class="calibre11"/>
mazaní ptáci. Objal její vnady<br class="calibre11"/>
a povídá: „Když nechceš, abych zchřad,<br class="calibre11"/>
miláčku, láskou, dej mi, co bych rád!“<br class="calibre11"/>
A popadl ji pevně kolem pasu<br class="calibre11"/>
a pokračoval: „Pro nebeskou spásu,<br class="calibre11"/>
utiš mou touhu, nežli zajdu na ni!“<br class="calibre11"/>
Tu uskočila, jako při kování<br class="calibre11"/>
uskočí hříbě, skryla obličej<br class="calibre11"/>
a „Kdepak pusu!“ odbývala jej.<br class="calibre11"/>
„Nech toho, au, nech toho, Mikuláši,<br class="calibre11"/>
že budu křičet, a pak budeš v kaši,<br class="calibre11"/>
buď pěkně hodný, dej ty ruce zpátky!“</p>

<p class="mlpverse">O milost začal prosit študent hladký,<br class="calibre11"/>
tak vemlouval se, slova měl tak milá,<br class="calibre11"/>
že nakonec mu přece povolila<br class="calibre11"/>
a přísahala při Tomáši svatém,<br class="calibre11"/>
že bude jeho; ne však s tímhle chvatem,<br class="calibre11"/>
leč ve chvíli, kdy dozoru se zprostí.</p>

<p class="mlpverse">„Můj muž mě tolik trápí žárlivostí;<br class="calibre11"/>
když nedáš pozor, hned si toho všimne,<br class="calibre11"/>
tak čekej tajně, jinak zabil by mne!<br class="calibre11"/>
A proto o tom nikde ani muk!“</p>

<p class="mlpverse">Mikuláš řek: „Buď klidná, nejsem kluk!<br class="calibre11"/>
Študent by musel řádnou smůlu mít,<br class="calibre11"/>
tesaře kdyby neměl napálit!“</p>

<p class="mlpverse">Tak přísahou si tedy přislíbili,<br class="calibre11"/>
že, jak jsem řek už, vyčíhnou si chvíli.<br class="calibre11"/>
A Mikuláš, když došel cílů svých,<br class="calibre11"/>
popleskal ji tak trochu po kyčlích,<br class="calibre11"/>
zlíbal ji sladce, loutnu vzal a sed si<br class="calibre11"/>
a hrál jí samé roztomilé věci.</p>

<p class="mlpverse">A brzy pak, abyste věděli,<br class="calibre11"/>
ta ženuška šla jednou v neděli<br class="calibre11"/>
do chrámu Páně, který patřil k faře.<br class="calibre11"/>
Jako terč slunce svítily jí tváře,<br class="calibre11"/>
tak do růžova byla vydrbaná.<br class="calibre11"/>
A v kostele tom měli sakristána —<br class="calibre11"/>
Absolón zval se. Vlasy kadeřavé<br class="calibre11"/>
a zářící a jako zlato plavé<br class="calibre11"/>
mu trčely jak vějíř do čupřiny,<br class="calibre11"/>
a česal si je na dvě poloviny;<br class="calibre11"/>
byl ruměný a oči měl jak husa,<br class="calibre11"/>
a v škorních s „okny katedrály“ klusal.<br class="calibre11"/>
Měl přiléhavé rudé nohavice —<br class="calibre11"/>
vždyť pořád koukal, jak má vyfintit se;<br class="calibre11"/>
kabát měl modrý a dle módy zvyklý<br class="calibre11"/>
byl nosit na něm prostříhané cvikly.<br class="calibre11"/>
A přes to všechno komžička pak byla<br class="calibre11"/>
jak snítka hlohu nadechnutě bílá.<br class="calibre11"/>
Ten kostelník byl pašák, na mou milou,<br class="calibre11"/>
znal stříhat, holit, ba i pouštět žilou;<br class="calibre11"/>
všemožná lejstra doved sepsat perem<br class="calibre11"/>
a vyznal se snad v tanci dvacaterém —<br class="calibre11"/>
jak v Oxfordu se tančilo ten rok,<br class="calibre11"/>
plet nohama a zas byl samý skok.<br class="calibre11"/>
I na housle se doved podívat,<br class="calibre11"/>
při zpěvu mečel, ale zpíval rád,<br class="calibre11"/>
a na kytaru uměl zahrát taky.<br class="calibre11"/>
A všechny krčmy znal a zapadáky<br class="calibre11"/>
a špásu užil vždycky nejvíce,<br class="calibre11"/>
kde nejfešnější měli sklepnice.<br class="calibre11"/>
Leč neřek slovo, by se nenafouk,<br class="calibre11"/>
a padal do mdlob, jak jen slyšel pšouk.</p>

<p class="mlpverse">Náš Absolón, ten mladík zářící,<br class="calibre11"/>
v tu neděli šel s kadidelnicí<br class="calibre11"/>
a vykuřoval ženy v chrámu Páně<br class="calibre11"/>
a roztouženě pokukoval na ně,<br class="calibre11"/>
obzvláště na tu tesařovu paní.<br class="calibre11"/>
Byl celý pryč jen z toho podívání,<br class="calibre11"/>
tak sladká byla, čistá, k nakousnutí,<br class="calibre11"/>
že být to myška, byl by po ní s chutí<br class="calibre11"/>
skočil a sněd ji, kocourem být on.</p>

<p class="mlpverse">Tak kostelník náš, čacký Absolón,<br class="calibre11"/>
cit pocítil k ní v srdci přesladký,<br class="calibre11"/>
že ani nebral od žen poplatky,<br class="calibre11"/>
z dvornosti dneska nic prý nevezme.</p>

<p class="mlpverse">Měsíček svítil v noci líbezné,<br class="calibre11"/>
když Absolón vzal svoji kytaru<br class="calibre11"/>
a místo spaní v lásky požáru<br class="calibre11"/>
se připravoval k milostnému lovu<br class="calibre11"/>
a šel, až došel k domu tesařovu;<br class="calibre11"/>
po prvním bylo kuropění krátce.<br class="calibre11"/>
A zazpíval tam tichounce a sladce,<br class="calibre11"/>
kdyžtě si stoupl velmi roztouženě<br class="calibre11"/>
k oknu, co bylo v tesařově stěně:<br class="calibre11"/>
„Je-li tvá vůle, moje drahá paní,<br class="calibre11"/>
ó, skloň se ke mně, ždám tvé smilování!“<br class="calibre11"/>
A na struny si přitom brnkal tiše.</p>

<p class="mlpverse">Tesař se vzbudil, a když zpěv ten slyšel,<br class="calibre11"/>
hned obrátil se takhle na paní:<br class="calibre11"/>
„Aleno, slyšíš tam to vrkání?<br class="calibre11"/>
Slyšíš tam venku zpívat Absolóna?“</p>

<p class="mlpverse">A na to řekla manželovi ona:<br class="calibre11"/>
„Máš pravdu, Jene, jasně slyším hrát.“</p>

<p class="mlpverse">A potom to šlo takhle napořád.<br class="calibre11"/>
Náš Absolón, jak za dnem míjel den,<br class="calibre11"/>
plál víc a víc, už všecek umořen.<br class="calibre11"/>
Bděl celé dny a ještě v noci vstával,<br class="calibre11"/>
parádil se a kštici načesával;<br class="calibre11"/>
hned chtěl ji získat skrze kuplíře,<br class="calibre11"/>
a hned jí zas chtěl dělat rytíře<br class="calibre11"/>
a jako slavík trylkoval jí nahlas<br class="calibre11"/>
a posílal jí ležáky a malvaz<br class="calibre11"/>
i oplatky, ty z křupavého těsta,<br class="calibre11"/>
i platit jí chtěl — byla přeci z města.<br class="calibre11"/>
Vždyť některá se na peníze chytí,<br class="calibre11"/>
tu zdolá něžnost, a tu zas jen bití.<br class="calibre11"/>
A jednou, aby předved jí svůj um,<br class="calibre11"/>
hrál Heroda a vlez na pódium.</p>

<p class="mlpverse">Co měl však z toho, co tak pro ni snášel?<br class="calibre11"/>
Vždyť měla ráda jenom Mikuláše!<br class="calibre11"/>
On utřel hubu; za tu všechnu snahu<br class="calibre11"/>
jen zhrdla jím, jen to měl za námahu.</p>

<p class="mlpverse">A tak si z něho udělala šaška,<br class="calibre11"/>
že jeho vzdechy byly pro ni fraška.<br class="calibre11"/>
Přísloví nelže, dobře se to říká:<br class="calibre11"/>
Když blízkého má ženská milovníka,<br class="calibre11"/>
pohrdá vždycky láskou zdaleka.<br class="calibre11"/>
Ať Absolón se třeba uvzteká,<br class="calibre11"/>
byl od ní příliš daleko a žel,<br class="calibre11"/>
ten Mikuláš mu v světle zacláněl.</p>

<p class="mlpverse">Nu, Mikuláši, ať se ti to daří,<br class="calibre11"/>
když Absolón lká s posmutnělou tváří!<br class="calibre11"/>
A tak připadlo jednou na sobotu,<br class="calibre11"/>
když v Oseney manžel byl, že na komplotu<br class="calibre11"/>
ta Alena a Mikuláš náš milý<br class="calibre11"/>
se svorně dohodli a domluvili,<br class="calibre11"/>
jak Mikuláš má vyzrát chytrým trikem<br class="calibre11"/>
nad žárlivým a tupým pantatíkem,<br class="calibre11"/>
a ona že mu potom zaručí<br class="calibre11"/>
noc ve své posteli a v náručí,<br class="calibre11"/>
a tím že oba ukojí své přání.<br class="calibre11"/>
A Mikuláš hned nato bez meškání,<br class="calibre11"/>
nechtěje mařit ani okamžiku,<br class="calibre11"/>
si nanosil do svého pokojíku<br class="calibre11"/>
na dva tři dny dost pokrmů i pití;<br class="calibre11"/>
a ona měla muži odvětiti,<br class="calibre11"/>
kdyby se po něm, Mikuláši, tázal,<br class="calibre11"/>
že celý den se ani neukázal,<br class="calibre11"/>
že nebyl dole ani na oběd,<br class="calibre11"/>
že neduh nějaký snad na něj sed;<br class="calibre11"/>
že služka na něj tloukla ze všech sil,<br class="calibre11"/>
on však že přesto pořád zticha byl.</p>

<p class="mlpverse">A takhle prošel sobotní ten den,<br class="calibre11"/>
co Mikuláš v své jizbě uzavřen<br class="calibre11"/>
jedl a spal a měl se vesele<br class="calibre11"/>
až do večera příští neděle.</p>

<p class="mlpverse">Bláhový tesař podivem byl jat,<br class="calibre11"/>
co se to mohlo s Mikulášem stát:<br class="calibre11"/>
„Ví svatý Tomáš, strach mám, na mou duši,<br class="calibre11"/>
že to s ním není všechno, jak se sluší;<br class="calibre11"/>
chraň Pánbůh, aby nebyl tak už živý!<br class="calibre11"/>
Ten svět je nýčko hrozně povážlivý;<br class="calibre11"/>
jednomu dneska rakev vykrápěli,<br class="calibre11"/>
a to byl v práci ještě do pondělí!<br class="calibre11"/>
Jdi nahoru,“ řek pacholkovi, „hned!<br class="calibre11"/>
Tluč tam a křič a hleď se dovědět,<br class="calibre11"/>
co je! A přijď mi oznámit, co poví!“</p>

<p class="mlpverse">Čeledín honem výběh do podkroví<br class="calibre11"/>
a postavil se k dveřím do komory<br class="calibre11"/>
a zařval, až se zelenaly hory:<br class="calibre11"/>
„Hej, co je s vámi, mistře Mikuláši?!<br class="calibre11"/>
Což ze spánku vás pranic nevyplaší?“</p>

<p class="mlpverse">Však nadarmo. Ten uvnitř zůstal tich.<br class="calibre11"/>
Čeledín viděl otvor ve dveřích,<br class="calibre11"/>
co zhusta sloužil cestám kočičím,<br class="calibre11"/>
i sehnul se a podíval se jím.<br class="calibre11"/>
A nakonec pak zjevila mu škvíra,<br class="calibre11"/>
jak Mikuláš tam vzpřímen před se zírá,<br class="calibre11"/>
jako by koukal v novu na měsíc.<br class="calibre11"/>
I spěchal dolů tesařovi říc,<br class="calibre11"/>
proč je ten študent ode včírka zticha.</p>

<p class="mlpverse">Tesař se začal křižovat a vzdychat:<br class="calibre11"/>
„No, teď nám pomoz Frideswida svatá!<br class="calibre11"/>
Vždyť člověk neví, čemu vstříc tak chvátá.<br class="calibre11"/>
Ten mladík strnul při své hvězdopravě,<br class="calibre11"/>
ba, je dost možná, že se pomát v hlavě.<br class="calibre11"/>
Bál jsem se vždycky, že to jednou přijde;<br class="calibre11"/>
nač v boží tajemství se pletou lidé!<br class="calibre11"/>
To sprostný člověk budiž blahoslaven,<br class="calibre11"/>
kterýžto víru v Boha svého zná jen!<br class="calibre11"/>
Všaktě se stalo tomu astronomu,<br class="calibre11"/>
co do polí si vycházíval z domu<br class="calibre11"/>
ve hvězdách pátrat, co čas nese příští,<br class="calibre11"/>
že se pak octl pádem ve hliništi —<br class="calibre11"/>
to neviděl. Však svatý Tomáš ví to,<br class="calibre11"/>
že Mikuláše vážně je mi líto;<br class="calibre11"/>
měl by se probrat z těch svých meditací.<br class="calibre11"/>
Pomoz mi, Kriste, králi nebes, v práci!<br class="calibre11"/>
Dejte mi hůl, strčím ji pod veřej,<br class="calibre11"/>
a ty, Robine, zvedni dveře, hej!<br class="calibre11"/>
Snad po tomhle se z toho probéře!“</p>

<p class="mlpverse">A už se tesař vrhl na dveře.<br class="calibre11"/>
Ten čeledín měl řádnou musklaturu,<br class="calibre11"/>
zdvih dveře z pantů jedním škubem vzhůru,<br class="calibre11"/>
až vyzdviženy skácely se k zemi.<br class="calibre11"/>
Leč Mikuláš byl jako kámen němý,<br class="calibre11"/>
před sebe stále civěl skrze vzduch.<br class="calibre11"/>
Tu tesař mnil, že posed ho zlý duch,<br class="calibre11"/>
a zatřepal jím, vzal ho za ramena<br class="calibre11"/>
a nahlas křičel: „Hochu zatrápená,<br class="calibre11"/>
hej, co je s tebou, vzbuď se, hni se z místa<br class="calibre11"/>
a připomeň si utrpení Krista!<br class="calibre11"/>
Ha, stáhněte se, skřítkové a šotci!“<br class="calibre11"/>
A zaklinadlem vyháněl zlé moci —<br class="calibre11"/>
na všechny čtyři strany obydlí<br class="calibre11"/>
i zvenčí z prahu zaklínal vliv zlý:<br class="calibre11"/>
&#160;&#160;&#160;&#160;&#160;&#160;&#160;&#160;&#160; „Ó Benedikte svatý, Jezu Kriste,<br class="calibre11"/>
&#160;&#160;&#160;&#160;&#160;&#160;&#160;&#160;&#160; od všeho zlého chraň nás na tom místě;<br class="calibre11"/>
&#160;&#160;&#160;&#160;&#160;&#160;&#160;&#160;&#160; na černou můru bílý otčenáš,<br class="calibre11"/>
&#160;&#160;&#160;&#160;&#160;&#160;&#160;&#160;&#160; kde, svatý Petře, svoji sestru máš?“</p>

<p class="mlpverse">A Mikuláš, ten chytrý mládenec,<br class="calibre11"/>
zhluboka vzdych a řek mu nakonec:<br class="calibre11"/>
„Ach, což tak brzy zhynout má svět náš?!“</p>

<p class="mlpverse">Tu tesař vykřik: „Co to povídáš?<br class="calibre11"/>
Na Boha mysli, jak my, prostý lid!“</p>

<p class="mlpverse">Mikuláš na to: „Dej mi něco pít,<br class="calibre11"/>
a pak ti svěřím věci přísně tajné,<br class="calibre11"/>
co vztahují se na tebe i na mne;<br class="calibre11"/>
už nikdo jiný nezví je.“ Tu v mžiku<br class="calibre11"/>
sběh tesař dolů, hned mu do žejdlíku<br class="calibre11"/>
silného piva vrchem natočil,<br class="calibre11"/>
a když pak oba vypili svůj díl,<br class="calibre11"/>
Mikuláš dobře zamkl komoru<br class="calibre11"/>
a „Pane Jene,“ začal v hovoru,<br class="calibre11"/>
když k sobě přitáh židli tesařovu,<br class="calibre11"/>
„přísahat musíš a pak státi v slovu,<br class="calibre11"/>
že nevyzradíš, co ti vyjevím;<br class="calibre11"/>
sám Kristus Pán byl v tomhle rádcem mým,<br class="calibre11"/>
a ztracen byl bys, Jene, dojista,<br class="calibre11"/>
taková by tě stihla boží msta,<br class="calibre11"/>
že zešílel bys, kdybys o tom cek!“</p>

<p class="mlpverse">„Pro svatou krev svou chraň mě Ježíšek!“<br class="calibre11"/>
řek hlupák ten, „já nejsem na žvanění,<br class="calibre11"/>
opravdu, nejsem přítel klábosení.<br class="calibre11"/>
Jen mluv! Já ženě o tom ani muk!<br class="calibre11"/>
Nic neprozradím, u Kristových muk!“</p>

<p class="mlpverse">„Abych řek, Jene, pravdu, na svou čest,<br class="calibre11"/>
já zpozoroval ve znamení hvězd<br class="calibre11"/>
a objevil jsem z měsíčního jasu,<br class="calibre11"/>
že v pondělí kol půlnočního času<br class="calibre11"/>
takový spustí hrozný déšť a liják,<br class="calibre11"/>
že potopa jej nepředčila nijak!<br class="calibre11"/>
A svět náš za míň nežli za hodinu<br class="calibre11"/>
zatopen bude ve vod strašném klínu<br class="calibre11"/>
a celé lidstvo bude utopeno!“</p>

<p class="mlpverse">„Ach,“ zvolal tesař, „ubohá má ženo!<br class="calibre11"/>
I ta se utopí? Ach běda, ach!“<br class="calibre11"/>
a málem na zem porazil ho strach<br class="calibre11"/>
a ptal se: „Není proti tomu lék?“</p>

<p class="mlpverse">Mikuláš na to: „Znal bych prostředek,<br class="calibre11"/>
musíš však dělat, co ti mudrc praví,<br class="calibre11"/>
a ne snad jednat podle vlastní hlavy!<br class="calibre11"/>
Šalamoun řekl k poučení lidí:<br class="calibre11"/>
‚Nebude plakat, kdo se radou řídí!‘<br class="calibre11"/>
Když poslechneš mě ve všem,<br class="calibre11"/>
vyrvu zmaru bez použití plachet,<br class="calibre11"/>
bez stožáru tebe i ji i sebe bez nesnáze.<br class="calibre11"/>
Což neslyšels, jak Noe unik zkáze<br class="calibre11"/>
a jak byl předem z nebes varován,<br class="calibre11"/>
když potopou chtěl zničit svět náš Pán?“</p>

<p class="mlpverse">„Ba,“ řek ten tesař, „to zas pravdu máš.“<br class="calibre11"/>
„A neslyšels též,“ ptal se Mikuláš,<br class="calibre11"/>
„jak trápilo to potom patriarchu,<br class="calibre11"/>
kdyžtě vzal s sebou svoji ženu v archu,<br class="calibre11"/>
že, na mou věru, dal by tehdy rád<br class="calibre11"/>
berany černé z veškerých svých stád,<br class="calibre11"/>
kdyby měl pro ni zvláštní plavidlo?<br class="calibre11"/>
A víš, jak nejlíp odvrátit to zlo?<br class="calibre11"/>
Je třeba spěchat, a když máme spěch,<br class="calibre11"/>
všech otázek a otálení nech!<br class="calibre11"/>
Co nejrychleji hleď mít pohromadě<br class="calibre11"/>
tří díže nebo sudy tři či kádě,<br class="calibre11"/>
každému jednu; velké opatři,<br class="calibre11"/>
poplujem v nich jak v loďkách všichni tři!</p>

<p class="mlpverse">A všechny tři je musíš zásobiti<br class="calibre11"/>
tak na den jídlem a též něčím k pití.<br class="calibre11"/>
Vždyť voda zmizí, brzy opadne,<br class="calibre11"/>
už s rozedněním nejbližšího dne.<br class="calibre11"/>
Ne abys o tom před pacholkem špit,<br class="calibre11"/>
ba ani služku nelze zachránit,<br class="calibre11"/>
neptej se proč, i pak bych sotva řek,<br class="calibre11"/>
co vyjevil mi boží úradek!<br class="calibre11"/>
Jestli ti rozum službu nevypoví,<br class="calibre11"/>
ta milost stačiž ti, co Noemovi!<br class="calibre11"/>
O ženu tvou se ovšem postarám;<br class="calibre11"/>
tak běž a pospěš si, však víš už kam!<br class="calibre11"/>
Až jí i mně i sobě opatříš<br class="calibre11"/>
káď nějakou či nějakou tu díž,<br class="calibre11"/>
všechny tři zvenčí pověs v podkroví<br class="calibre11"/>
a dbej, ať se to nikdo nedoví!<br class="calibre11"/>
A když tak provedeš vše, co je třeba,<br class="calibre11"/>
a připravíš tam pití, maso, chleba<br class="calibre11"/>
i sekyru, abychom provazy<br class="calibre11"/>
pak přeťali, až příval dorazí,<br class="calibre11"/>
a abychom si díru vysekali<br class="calibre11"/>
ve štítu směrem k sadu nad maštalí,<br class="calibre11"/>
kde bychom mohli volně proklouznout,<br class="calibre11"/>
až přežene se toho deště proud,<br class="calibre11"/>
pak budeš plout, pak už to bude hra,<br class="calibre11"/>
jako když kachna honí kačera!<br class="calibre11"/>
‚Aleno! Jene!‘ zavolám já vás,<br class="calibre11"/>
‚veselí buďte, příval přejde zas!‘<br class="calibre11"/>
Ty řekneš: ‚Zdráv buď, mistře Mikuláši,<br class="calibre11"/>
už na tě vidím, už se jitro snáší!‘<br class="calibre11"/>
A pak budeme nad vším světem páni,<br class="calibre11"/>
jako byl kdysi Noe se svou paní.<br class="calibre11"/>
Však jednu věc měj dobře na paměti:<br class="calibre11"/>
až budem v kádích, nebudeš už směti,<br class="calibre11"/>
na to dej pozor, varuju tě znova,<br class="calibre11"/>
promluvit s nikým jediného slova<br class="calibre11"/>
a nevykřikneš ani nezvoláš;<br class="calibre11"/>
Bůh kázal, že se tiše modlit máš!</p>

<p class="mlpverse">A s ženou musíte být odděleni,<br class="calibre11"/>
tak aby na vás nešlo pokušení<br class="calibre11"/>
na hříšný pohled nebo hříšný čin.<br class="calibre11"/>
Toť rada má; tak pravil Hospodin.<br class="calibre11"/>
A nazítří, až noc se přiblíží<br class="calibre11"/>
a lidé usnou, vlezem do díží<br class="calibre11"/>
a přečkáme tam v oddanosti Bohu.<br class="calibre11"/>
Teď po svých jdi, já tady sotva mohu<br class="calibre11"/>
vykládat o všem široce a dlouze;<br class="calibre11"/>
prý chytrým stačí napovědět pouze.<br class="calibre11"/>
Nač tobě, chytrému, dál hovořiti,<br class="calibre11"/>
jdi proto, prosím, zachraň naše žití!“</p>

<p class="mlpverse">Ten hloupý tesař sebral se a k paní<br class="calibre11"/>
se odebral ve stálém bědování<br class="calibre11"/>
a svěřil se jí, co je nemine.<br class="calibre11"/>
Ta hnedka prokoukla — no aby ne —<br class="calibre11"/>
co znamená ta motanice celá,<br class="calibre11"/>
leč tvářila se, jak by umřít měla,<br class="calibre11"/>
a naříkala: „To je nadělení!<br class="calibre11"/>
Běž, dělej honem, ať jsme zachráněni!<br class="calibre11"/>
Jsem tvoje věrná manželka, a ty<br class="calibre11"/>
běž, mužíčku, spas naše životy!“</p>

<p class="mlpverse">Jak silně někdo na své ženě visí!<br class="calibre11"/>
Div neumírá tím, co namluví si;<br class="calibre11"/>
tak pouhé zdání umí vzbudit žal.<br class="calibre11"/>
Ten nekňuba se všecek rozklepal,<br class="calibre11"/>
už zdálo se mu, že se vskutku řítí<br class="calibre11"/>
potopa světa v mořském vlnobití<br class="calibre11"/>
utopit jeho drahou polovici.<br class="calibre11"/>
Plakal a kvílel s utrápenou lící<br class="calibre11"/>
a pořád vzdychal, v srdci strašnou tíž,<br class="calibre11"/>
a honem šel a opatřil si díž<br class="calibre11"/>
a potom káď a ještě necky k tomu,<br class="calibre11"/>
a když to všechno tajně poslal domů,<br class="calibre11"/>
hned zavěsil je skrytě v podkroví<br class="calibre11"/>
a zrobil žebře, aby k trámoví<br class="calibre11"/>
pak mohli vylézt s pomocí těch příčlí<br class="calibre11"/>
a k plavidlům svým aby po nich přišli.<br class="calibre11"/>
A jídlo schystal podle rady Páně,<br class="calibre11"/>
chleba a sýr a dobré pivo v džbáně,<br class="calibre11"/>
aby to na den plně postačilo.<br class="calibre11"/>
Dříve však, nežli započal to dílo,<br class="calibre11"/>
děvečku poslal pryč i čeledína<br class="calibre11"/>
s nějakou posílkou až do Londýna.</p>

<p class="mlpverse">A v pondělí, když vyšla večernice,<br class="calibre11"/>
vše uzamkl a beze světla svíce<br class="calibre11"/>
zařídil další, poučení dbalý.</p>

<p class="mlpverse">Pak všichni tři se vzhůru vyšplhali.<br class="calibre11"/>
A za chvíli, co brázdu vyoráš:<br class="calibre11"/>
„Teď pst! A modlit!“ pravil Mikuláš,<br class="calibre11"/>
„Pst!“ řekla Alena i Jan to děl.</p>

<p class="mlpverse">Pak modlitbu svou tesař odemlel<br class="calibre11"/>
a jako puťka mlel ji v duchu ještě<br class="calibre11"/>
a vyčkával, až zazní šumot deště.<br class="calibre11"/>
Až nakonec ho pro únavu dne<br class="calibre11"/>
přemohlo rázem spaní smrtelné;<br class="calibre11"/>
bylo to zrovna krátce po klekání.<br class="calibre11"/>
Z té muky duševní měl špatné spaní<br class="calibre11"/>
a se zvrácenou hlavou chrápal. V mžiku<br class="calibre11"/>
náš Mikuláš se svezl po žebříku,<br class="calibre11"/>
Alena taky tiše sjela dolů,<br class="calibre11"/>
a bez řečí šli do postele spolu,<br class="calibre11"/>
kde jindy hlupák tesař líhal s ní.<br class="calibre11"/>
To bylo něco! Toho mazlení!<br class="calibre11"/>
Tak Mikuláš si užil s Alenou<br class="calibre11"/>
té slasti, kterou všelikterak zvou,<br class="calibre11"/>
až začalo se zvonit ke mši ranní<br class="calibre11"/>
a na kruchtě se dali do zpívání.</p>

<p class="mlpverse">A Absolón, náš nový kostelník,<br class="calibre11"/>
kterému k srdci osten lásky vnik,<br class="calibre11"/>
s kumpány v Oseney byl to pondělí,<br class="calibre11"/>
aby se tam tak trochu poměli.<br class="calibre11"/>
A náhodou se vyptal na tesaře<br class="calibre11"/>
známého mnicha, důvěrně se tváře.<br class="calibre11"/>
Mnich na stranu ho odved od kostela<br class="calibre11"/>
a pověděl mu: „Nechápu, co dělá<br class="calibre11"/>
už od soboty. Myslím, že ho snad<br class="calibre11"/>
pro dříví poslal opat pro náš řád;<br class="calibre11"/>
do dvorce často pro ně jezdívá<br class="calibre11"/>
a zůstává tam vždycky den či dva.<br class="calibre11"/>
Nebo je doma; nejsem si však jist,<br class="calibre11"/>
na kterém bude z obou možných míst.“</p>

<p class="mlpverse">Tu Absolóna popad v duši smích<br class="calibre11"/>
a myslel si: „Teď dojdu cílů svých;<br class="calibre11"/>
vždyť od rána až doteď k večeři<br class="calibre11"/>
jsem neviděl ho hnout se ze dveří.<br class="calibre11"/>
Až kohouti se dneska rozepějí,<br class="calibre11"/>
zaklepám tajně na okénko její<br class="calibre11"/>
tam dole ve zdi a své milované<br class="calibre11"/>
vypovím všechno, čím mi srdce plane,<br class="calibre11"/>
a nemůže mě minout její vděk,<br class="calibre11"/>
jestli ne víc, tak aspoň polibek.<br class="calibre11"/>
Požitek cítím, který je mi blízký;<br class="calibre11"/>
po celý dnešek svrběly mě pysky,<br class="calibre11"/>
a to je přece známka líbání!<br class="calibre11"/>
A hody jsem dnes viděl ve spaní!<br class="calibre11"/>
Tak proto si teď schrupnu na hodinku,<br class="calibre11"/>
a pak se těšme, po tom odpočinku!<br class="calibre11"/>
A když pak první kohoutí zněl zpěv,<br class="calibre11"/>
vstal Absolón, v němž láskou vřela krev,<br class="calibre11"/>
a nastrojil se jako záletníci<br class="calibre11"/>
a žvýkal koření a lékořici,<br class="calibre11"/>
to pro vůni, sčesal si čupřiny<br class="calibre11"/>
a kousek laskavce, té byliny,<br class="calibre11"/>
si vložil pod jazyk, to pro grácii,<br class="calibre11"/>
a k domu tesaře se chystal vyjít.<br class="calibre11"/>
Tiše si stoupl pod okýnko k domu,<br class="calibre11"/>
tak nizoučké, že k hrudi sahalo mu,<br class="calibre11"/>
a zakašlal a šeptal slova svá:<br class="calibre11"/>
„Co děláš, ty má sladká, medová?<br class="calibre11"/>
Můj cukroušku, můj ptáčku, krasavice,<br class="calibre11"/>
slovíčko promluv, musíš probudit se!<br class="calibre11"/>
Srdíčko moje, málo dbáš mých psot;<br class="calibre11"/>
já kudy chodím, cedím lásky pot;<br class="calibre11"/>
a jenom ty jsi příčina mých vzlyků,<br class="calibre11"/>
vždyť toužím jako jehně po cecíku!<br class="calibre11"/>
Miláčku, to jsem já, kdo pro tě lká<br class="calibre11"/>
tak toužebně jak věrná hrdlička:<br class="calibre11"/>
už ani nejím více, než jí děcko!“</p>

<p class="mlpverse">„Pryč, janku, kliď se!“ řekla na to všecko.<br class="calibre11"/>
„To bych to chytla! Přítelíčku, vale!<br class="calibre11"/>
Mám jiného, a pro Ježíše krále,<br class="calibre11"/>
radši ho mám než tebe, otravu!<br class="calibre11"/>
Běž, než ti hodím kámen na hlavu!<br class="calibre11"/>
A nech mě spát; ať vezme tě už ďas!“</p>

<p class="mlpverse">„Ach!“ rozklepal se Absolónův hlas,<br class="calibre11"/>
„jak věrná láska smutně zapláče!<br class="calibre11"/>
Jen pusu aspoň, když ne jináče,<br class="calibre11"/>
pro lásku boží a pro lásku moji!“<br class="calibre11"/>
„A potom už mě necháš na pokoji?“<br class="calibre11"/>
„Srdíčko, jistě, pak tě nechám v klidu!“<br class="calibre11"/>
„No tak se připrav, hnedle k tobě přijdu!“<br class="calibre11"/>
A Mikuláši špitla: „Teď buď tichý<br class="calibre11"/>
a za chviličku potrháš se smíchy!“</p>

<p class="mlpverse">Absolón rychle pod okno si klek<br class="calibre11"/>
a řek si: „Teď mám v kapse výdělek;<br class="calibre11"/>
však přijde víc, co stojí za zmínku!<br class="calibre11"/>
Srdíčko, ptáčku, dej mi pusinku!“</p>

<p class="mlpverse">Tu otevřela ona okenici a řekla:<br class="calibre11"/>
„Tu máš, koukej pospíšit si,<br class="calibre11"/>
ať soused nemá důvod pro klevety!“<br class="calibre11"/>
Absolón čistě osušil si rety;<br class="calibre11"/>
noc byla jako smůla, temná, hustá;<br class="calibre11"/>
a ona z okna dala mu — ne ústa;<br class="calibre11"/>
a Absolón, lest sotva tušící,<br class="calibre11"/>
vtisk polibek na holou zadnici,<br class="calibre11"/>
rozpálen vášní. Když si toho všim,<br class="calibre11"/>
ucouvl zpátky s dojmem podivným;<br class="calibre11"/>
vždyť věděl přec, že vousy nemá žena —<br class="calibre11"/>
a věc ta byla hrubě ochlupená!</p>

<p class="mlpverse">Tu zvolal: „Fuj! To, Absolóne, chyt si!“<br class="calibre11"/>
Ona jen „Chich!“ a sklapla okenici.<br class="calibre11"/>
A Absolón šel zarmouceně dál.<br class="calibre11"/>
„Ha, vousy! Vousy!“ Mikuláš se smál.<br class="calibre11"/>
„Při božím těle, tohle bylo bon!“<br class="calibre11"/>
Všechno to slyšel chudák Absolón,<br class="calibre11"/>
každičké slovo; vztekem si hryz rty<br class="calibre11"/>
a sliboval si: „Dočkej odplaty!“<br class="calibre11"/>
Jak si teď prachem, pískem drh, dřel pysky,<br class="calibre11"/>
jak slámu bral a látku, ba i třísky<br class="calibre11"/>
náš Absolón, jak zuřil, kdo to poví!<br class="calibre11"/>
„Za pomstu dal bych duši satanovi,<br class="calibre11"/>
a nežli vlastnit třeba město celé,<br class="calibre11"/>
radši bych, věru, ztrestal tupitele!<br class="calibre11"/>
Jak zaslepil mě, běda, touhy plam!“</p>

<p class="mlpverse">Žár jeho lásky rázem byl ten tam;<br class="calibre11"/>
od chvíle, co ji líbal na zadnici,<br class="calibre11"/>
nedal by grešli za tu milostnici.<br class="calibre11"/>
Byl vyléčen už ze své nemoci<br class="calibre11"/>
a pohrdou chtíč uměl přemoci.<br class="calibre11"/>
Jak po výprasku dítě, slzu v líci,<br class="calibre11"/>
tichounkým krokem přešel přes ulici<br class="calibre11"/>
k mistrovi Gervais, kováři, jenž pilně<br class="calibre11"/>
součásti pluhů koval ve své dílně<br class="calibre11"/>
a radlice a srpy brousil zručně.<br class="calibre11"/>
Absolón klepal, ne však příliš hlučně:<br class="calibre11"/>
„Otevři, Gervais! Otevři mi honem!“<br class="calibre11"/>
„S kýmpak to mluvím?“ — „Se mnou, s Absolónem!“<br class="calibre11"/>
„Ty, Absolóne? Pro Kristovy rány,<br class="calibre11"/>
cože jsi, bože, dneska takhle raný?“<br class="calibre11"/>
„Co je ti? Jenom holka nějaká<br class="calibre11"/>
ptáčka jak ty tak časně vyláká;<br class="calibre11"/>
při svatém Noetu, však ty víš jak!“<br class="calibre11"/>
Absolón neřek ani tak či tak,<br class="calibre11"/>
na jeho šprýmy nebral zřetele;<br class="calibre11"/>
mělť na kuželi více koudele,<br class="calibre11"/>
než kovář znal. Řek: „Brachu rozmilý,<br class="calibre11"/>
to žhavé rádlo půjč mi na chvíli,<br class="calibre11"/>
zde ve výhni; chci něco provést s ním<br class="calibre11"/>
a hnedka ti je zase navrátím!“</p>

<p class="mlpverse">„Vem si je,“ Gervais odpověděl na to,<br class="calibre11"/>
„a i kdyby to bylo samé zlato,<br class="calibre11"/>
tobě bych přece nemoh odříci.<br class="calibre11"/>
Však u všech ďasů, co s tou radlicí?“<br class="calibre11"/>
Absolón na to: „Děj se co se děj;<br class="calibre11"/>
však ti to zítra řeknu podrobněj.“</p>

<p class="mlpverse">A z chladné strany popad za ocel,<br class="calibre11"/>
ze dveří vyklouz, a pak zticha šel,<br class="calibre11"/>
až přišel znovu k tesařovu domu.<br class="calibre11"/>
Zakašlal nejdřív, zaťukal pak k tomu<br class="calibre11"/>
jak před chviličkou na okenní rám.</p>

<p class="mlpverse">Alena na to: „Kdo je to zas tam?<br class="calibre11"/>
Kdo to tu klepe? Jistě zloději!“<br class="calibre11"/>
„Ne, růžičko má,“ odpověděl jí,<br class="calibre11"/>
„tvůj Absolón, mé zlatíčko,“ jí řek,<br class="calibre11"/>
„ti tady přines zlatý prstýnek;<br class="calibre11"/>
od matky mám jej a sám Pánbůh ví to,<br class="calibre11"/>
že je moc pěkný, je v něm hezky ryto;<br class="calibre11"/>
a bude tvůj, když hubičku mi dáš!“</p>

<p class="mlpverse">Vymočit právě šel se Mikuláš.<br class="calibre11"/>
„Teď švanda vyvrcholí,“ tak si řek,<br class="calibre11"/>
„mě políbí teď ještě na zadek!“<br class="calibre11"/>
Otevřel rychle celou okenici<br class="calibre11"/>
a ven se začal soukat po zadnici,<br class="calibre11"/>
až vystrčil svůj celý bombardón.<br class="calibre11"/>
Tu ve tmě ozval se ten Absolón:<br class="calibre11"/>
„Kde jsi, můj ptáčku? Nevím, kam bych kouk.“<br class="calibre11"/>
A Mikuláš jen pustil mocný pšouk,<br class="calibre11"/>
jenž zarachotil ohromnánskou ranou,<br class="calibre11"/>
až Absolóna málem odfouk stranou.<br class="calibre11"/>
Ten však měl v ruce radlici a smek<br class="calibre11"/>
se Mikuláši honem přes zadek.</p>

<p class="mlpverse">Hned bylo cítit, jak se zadek škvíří,<br class="calibre11"/>
a kůže z něho slezla na dlaň zšíři.<br class="calibre11"/>
Bolestí myslel, že už umře snad,<br class="calibre11"/>
a jako blázen začal hnedka řvát:<br class="calibre11"/>
„Pomoc! Ach! Vodu, vodu! Smilování!“</p>

<p class="mlpverse">Tesaři přetrh tenhle pokřik spaní;<br class="calibre11"/>
jak slyšel o vodě, hned pochopil,<br class="calibre11"/>
že už se blíží příval potopy.<br class="calibre11"/>
Vstal, netratil už nijak slova planá,<br class="calibre11"/>
sekerou přeťal provazy a lana —<br class="calibre11"/>
a bum! A slít! Chléb s pivem lítly spolu,<br class="calibre11"/>
až na práh dopad se vším všudy dolů<br class="calibre11"/>
a zůstal ležet, jak ho stihla mdloba.</p>

<p class="mlpverse">Mikuláš s ženou vyskočili oba<br class="calibre11"/>
a po ulici „Pomoc!“ hulákali.<br class="calibre11"/>
Sousedi všichni, velcí jako malí,<br class="calibre11"/>
se seběhli na muže pocivět,<br class="calibre11"/>
který tu ležel zelený a bled,<br class="calibre11"/>
neboť si zlomil ruku při pádu.</p>

<p class="mlpverse">I ostudu měl z toho případu,<br class="calibre11"/>
když jeho řeči byly ukřičeny<br class="calibre11"/>
jak od Mikuláše, tak vlastní ženy,<br class="calibre11"/>
co řekli všem, že blázniviny tropí,<br class="calibre11"/>
že zachránit se chtěl — prý od potopy,<br class="calibre11"/>
až ve fantasu, kterým tak byl stižen,<br class="calibre11"/>
nakoupil tajně tři veliké díže<br class="calibre11"/>
a zavěsil je tajně do podkroví<br class="calibre11"/>
a nutil je, pro lásku k Ježíšovi,<br class="calibre11"/>
aby v těch dížích seděli prý s ním.</p>

<p class="mlpverse">Lidi se smáli nad tím blázněním<br class="calibre11"/>
a šklebili se přitom pod střechu<br class="calibre11"/>
a ubožák byl terčem posměchu.<br class="calibre11"/>
A když chtěl tesař odpovědět kdy,<br class="calibre11"/>
nebrali vážně jeho vývody;<br class="calibre11"/>
vždy nadávka ho stihla nehorázná,<br class="calibre11"/>
a měli z něho obecního blázna.<br class="calibre11"/>
Študentská cháska do houfu se spřáhla<br class="calibre11"/>
a „Toho stihla pomatenost náhlá!“<br class="calibre11"/>
všem říkali a ti se smáli znovu.</p>

<p class="mlpverse">Tak študent dostal ženu tesařovu,<br class="calibre11"/>
byť žárlivě ji hlídal sebevíc;<br class="calibre11"/>
Absolón zlíbal její zadní líc;<br class="calibre11"/>
a na zadku byl spálen Mikuláš.<br class="calibre11"/>
Je konec. Spas nás všechny Pánbůh náš!</p>

</div>
</body>
</html>