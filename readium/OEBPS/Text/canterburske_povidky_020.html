<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Canterburské povídky</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection3">
<h2 class="mlpuroven2basne">Povídka
fráterova</h2>

<p class="mlpverse">Ctný kazatel, já toho frátra mním,<br class="calibre11"/>
se zlostným stále zíral vzezřením<br class="calibre11"/>
na půhončího, leč jsa vychovaný,<br class="calibre11"/>
neřek mu ještě hrubé slovo hany.<br class="calibre11"/>
Nakonec ale pravil dobré ženě:<br class="calibre11"/>
„Paní, dej Bůh vám štěstí vytoužené,<br class="calibre11"/>
vy záslužného dotkla jste se tu<br class="calibre11"/>
a učeného jistě námětu.<br class="calibre11"/>
Mnohé jste, jářku, správně pověděla,<br class="calibre11"/>
ale, jak jedem, cestou by se měla<br class="calibre11"/>
povídat jenom legrace a špás<br class="calibre11"/>
a jménem Páně nechat na pospas<br class="calibre11"/>
kněžím a školám moudrost citátů!<br class="calibre11"/>
A je-li vhod vám, bez všech cirátů<br class="calibre11"/>
chci vyprávět vám žertík o biřici.<br class="calibre11"/>
Že o půhončím dobrého nic říci<br class="calibre11"/>
se nemůže, to vidíte už z jména,<br class="calibre11"/>
to, prosím, nikdo za zlé ať mi nemá!<br class="calibre11"/>
Půhončí, biřic běhá tam a sem,<br class="calibre11"/>
obsílky nosí, čmuchá za smilstvem,<br class="calibre11"/>
a kde se zjeví, tam mu zmydlí hlavu.“</p>

<p class="mlpverse">Hostinský zasáh: „Pán vašeho stavu<br class="calibre11"/>
by neměl takhle špatný dávat vzor!<br class="calibre11"/>
Nechceme přeci mezi sebou spor;<br class="calibre11"/>
tak půhončího nedrážděte slovy!“</p>

<p class="mlpverse">„Ne,“ řekl biřic, „ať si klidně poví,<br class="calibre11"/>
co se mu zlíbí; však si vybéře<br class="calibre11"/>
vše do posledního pak haléře,<br class="calibre11"/>
až dojde na mne! To je pěkná sláva,<br class="calibre11"/>
když dotěrně si chleba vyžebrává<br class="calibre11"/>
falešný fráter! Pěkné povolání!“</p>

<p class="mlpverse">Hostinský zvolal: „Dost už toho, páni!“<br class="calibre11"/>
A vyzval frátra po těch slovech hned:<br class="calibre11"/>
„Tak, drahý mistře, račte vyprávět!“</p>

<p class="mlpverse">V mém kraji kdysi žil si svého času<br class="calibre11"/>
pan arciděkan, muž ne bez věhlasu,<br class="calibre11"/>
jenž, zákon církve směle prováděje,<br class="calibre11"/>
smilníky trestal, stíhal čaroděje<br class="calibre11"/>
a kuplíře a klepny málo zbožné,<br class="calibre11"/>
kostelní lup i choutky cizoložné,<br class="calibre11"/>
falešných smluv a testamentů psaní,<br class="calibre11"/>
svátostí stíhal všechna zanedbání<br class="calibre11"/>
a mnohé ještě jiné zločiny,<br class="calibre11"/>
jež vyčítat teď nemá příčiny;<br class="calibre11"/>
tak svatokupce, lichvu, kupčíky,<br class="calibre11"/>
leč nejostřeji stíhal smilníky;<br class="calibre11"/>
ti pištěli, když přišli pod podpatek!<br class="calibre11"/>
A stíhal lidi dlužné za desátek,<br class="calibre11"/>
když je kdo udal; trestal třeskutě<br class="calibre11"/>
a neušli pak velké pokutě.<br class="calibre11"/>
Pro malou ofěru a nedoplatky<br class="calibre11"/>
vinníci hudli zpěv pak málo sladký;<br class="calibre11"/>
dřív než je biskup svojí berlou přitáh,<br class="calibre11"/>
už o nich děkan v knize své měl výtah.<br class="calibre11"/>
Ten z pravomoci soudcovské je snáze<br class="calibre11"/>
moh udržovat pěkně na provaze.</p>

<p class="mlpverse">Měl také svého půhončího k tomu,<br class="calibre11"/>
lstivější lotr nebyl v Albionu;<br class="calibre11"/>
chytře si doved zjednat špehů pár,<br class="calibre11"/>
co hlásili mu, kudy na krejcar:<br class="calibre11"/>
smilníkům dvěma prominout znal účty,<br class="calibre11"/>
a ti mu jiných nahnali dva tucty.<br class="calibre11"/>
A byť náš biřic prskal jako křeček,<br class="calibre11"/>
odhalím tady špínu jeho léček,<br class="calibre11"/>
vždyť na nás krátká je moc jeho kárná<br class="calibre11"/>
a jeho pravomoc je tady marná,<br class="calibre11"/>
a co živ bude, nás v ni nezahrne!</p>

<p class="mlpverse">„Právě tak, Petře, holky povětrné,“<br class="calibre11"/>
řek půhončí, „jsou mimo moji péči!“</p>

<p class="mlpverse">„Tak dost už, k čertu, nechte si ty řeči!“<br class="calibre11"/>
křik hostinský, „ať klidně vypráví!<br class="calibre11"/>
Jen, mistře, dál, ať biřic křiklavý<br class="calibre11"/>
říká, co chce, vy nedbejte těch láteř!“</p>

<p class="mlpverse">Ten půhončí, ten podvodník (děl fráter),<br class="calibre11"/>
měl kuplířů svých celou kumpanii<br class="calibre11"/>
na hejly, co jich najdeš po Anglii;<br class="calibre11"/>
táh s nimi dávno, ti mu dávali<br class="calibre11"/>
k lepšímu vždycky všechny skandály.<br class="calibre11"/>
To byli jeho tajní udavači,<br class="calibre11"/>
a on pak ždímal, co jen člověk stačí.<br class="calibre11"/>
Výši těch příjmů vůbec neznal pán.<br class="calibre11"/>
Vždyť bez obsílky tenhle sprostý kmán<br class="calibre11"/>
poháněl k soudu s hrozbou zatracení<br class="calibre11"/>
ty, kdož mu strachy množili pak jmění<br class="calibre11"/>
a po krčmách ho ještě častovali.<br class="calibre11"/>
Jidáš měl taky ten svůj váček malý<br class="calibre11"/>
a zloděj byl! On lepší nebyl nic,<br class="calibre11"/>
pán z pokut dostal vždy jen polovic.<br class="calibre11"/>
Zkrátka a dobře, abych na to káp,<br class="calibre11"/>
byl zloděj, kuplíř, a co hůř, byl dráb.<br class="calibre11"/>
A děvky měl, co k jeho prospěchu<br class="calibre11"/>
mu řekly, koho měly v pelechu,<br class="calibre11"/>
zda pana Roberta či pana Huga,<br class="calibre11"/>
či ať spal s nimi Janek nebo Kuba.</p>

<p class="mlpverse">Tak spřáh se s děvkou, aby za chvilku<br class="calibre11"/>
falešnou vytáh z rance obsílku<br class="calibre11"/>
a oba pohnal k soudu bez okolků,<br class="calibre11"/>
by muže oškubal, a pustil holku.<br class="calibre11"/>
A říkal: „Brachu, jen z té příčiny,<br class="calibre11"/>
že mám tě rád, tě škrtám z listiny,<br class="calibre11"/>
už nebudeš mít z toho oplétaček;<br class="calibre11"/>
jsem přítel tvůj, když naplníš mi váček!“<br class="calibre11"/>
Kdybych měl líčit jeho vydírání,<br class="calibre11"/>
rok na to všechno nestačil by ani.<br class="calibre11"/>
A žádný ohař neměl jeho čich<br class="calibre11"/>
a nehnal se tak v stopách zvířecích<br class="calibre11"/>
jako ten biřic, když čul smilníka<br class="calibre11"/>
či cizoložné spády vilníka.<br class="calibre11"/>
V tom hlavní zdroje příjmů jeho byly,<br class="calibre11"/>
i věnoval jim veškeré své síly.</p>

<p class="mlpverse">A tak se takhle stalo jeden den,<br class="calibre11"/>
že za kořistí vyjel biřic ten;<br class="calibre11"/>
jel předvést vdovu, vrak takový starý,<br class="calibre11"/>
falešně nařk ji; šel jen za krejcary.<br class="calibre11"/>
Tu před sebou zřel, cestou k tomu cíli,<br class="calibre11"/>
jak podle lesa kluše zbrojnoš čilý.<br class="calibre11"/>
Měl luk a lesklé, břitké šípy v toulu,<br class="calibre11"/>
ze zeleného sukna kamizolu<br class="calibre11"/>
a černý klobouk s černým třásněním.</p>

<p class="mlpverse">„Pozdrav tě!“ biřic uvítal se s ním,<br class="calibre11"/>
„rád tě tu vidím!“</p>

<p class="mlpverse">&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Dík za poctu tvou,<br class="calibre11"/>
js-li co k čemu. Kam tou doubravou?“<br class="calibre11"/>
řek na to zbrojnoš. „Jedeš do daleka?“</p>

<p class="mlpverse">„Ne, nablízku mě dnešní cíl můj čeká,“<br class="calibre11"/>
půhončí na to, „jedu na tu stranu<br class="calibre11"/>
vyzdvihnout jednu splátku svému pánu<br class="calibre11"/>
na jeho důchod.“</p>

<p class="mlpverse">&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; „To jsi výběrčím?“</p>

<p class="mlpverse">Půhončí řekl: „A to jsem, jak dím!“<br class="calibre11"/>
nechtěje v studu za špinavé slovo<br class="calibre11"/>
své povolání přiznat biřicovo.</p>

<p class="mlpverse">„<span class="mlpznakkurziva11b">Pardieu!</span>“ řek zbrojnoš,
„to jsme tedy bratři;<br class="calibre11"/>
tys výběrčí a já k nim taky patřím!<br class="calibre11"/>
A protože jsem zcela cizí tady,<br class="calibre11"/>
rád budu, když se stanem kamarády!<br class="calibre11"/>
A jestli za bratra si chceš mě vybrat,<br class="calibre11"/>
mám doma v truhle zlata dost i stříbra,<br class="calibre11"/>
a do našeho hrabství přijdeš-li,<br class="calibre11"/>
můžeš si nabrat plných přehršlí!“</p>

<p class="mlpverse">„<span class="mlpznakkurziva11b">Grand merci,</span><a href="../Text/canterburske_povidky_034.html#_ftn12" title="" class="pcalibre1 pcalibre" id="_ftnref12"><span class="msofootnotereference"><span class="calibre12"><span class="msofootnotereference"><span class="calibre13">[12]</span></span></span></span></a>“
biřic děl, „to se mi líbí!“</p>

<p class="mlpverse">Tak navzájem si vyměnili sliby<br class="calibre11"/>
až do smrti být bratry neustále,<br class="calibre11"/>
a bavíce se ujížděli dále.</p>

<p class="mlpverse">Biřic však brzy hodil udici,<br class="calibre11"/>
bylť plný úskoků jak ťuhýci,<br class="calibre11"/>
do všeho strkal nos svůj vyzvídaje:<br class="calibre11"/>
„Řekni mi, bratře, kde tvá osada je,<br class="calibre11"/>
až k tobě půjdu, abych došel cíle?“</p>

<p class="mlpverse">Zbrojnoš mu na to řekl roztomile:<br class="calibre11"/>
„Daleko, brachu, v dáli na severu;<br class="calibre11"/>
doufám, že někdy vydáš se v tom směru.<br class="calibre11"/>
Než rozejdem se, cestu popíši ti,<br class="calibre11"/>
že nebude ti možno zablouditi.“</p>

<p class="mlpverse">„A bratře,“ vyhrklo z úst biřicovi,<br class="calibre11"/>
„řekni mi cestou několika slovy,<br class="calibre11"/>
když ty i já jsme oba výběrčími,<br class="calibre11"/>
nějaké kličky — upřímně, sem s nimi! —<br class="calibre11"/>
jak nejvíc trhnout na těch posílkách.<br class="calibre11"/>
A ze svědomí, z hříchu neměj strach,<br class="calibre11"/>
jen řekni rovnou, jak to provádíš!“</p>

<p class="mlpverse">„Nu,“ řekl zbrojnoš, „tedy, brachu, slyš!<br class="calibre11"/>
Abychom věrný obraz dostali,<br class="calibre11"/>
můj výdělek je skromný, pramalý.<br class="calibre11"/>
Mám pána pěknou držgrešli a špínu<br class="calibre11"/>
a z řemesla mám jenom pot a dřinu.<br class="calibre11"/>
Tak tedy hledím všechny oškubat<br class="calibre11"/>
a beru všechno, co je možno brát;<br class="calibre11"/>
lstí nebo mocí, když se někdo brání,<br class="calibre11"/>
si vydělávám léta na vydání.<br class="calibre11"/>
Líp opravdu to říci nedovedu.“</p>

<p class="mlpverse">„Hleďme,“ řek biřic, „já si též tak vedu;<br class="calibre11"/>
vše popadnu, v tom nejsem nedbalý,<br class="calibre11"/>
co není těžké a co nepálí.<br class="calibre11"/>
Z toho, co vedle k ruce přijde mi,<br class="calibre11"/>
já nedělám si žádné svědomí;<br class="calibre11"/>
jak žil bych bez toho? A z těch svých triků<br class="calibre11"/>
nebudu skládat účty zpovědníku,<br class="calibre11"/>
ďas vezmi všechny! Abych pravdu řek,<br class="calibre11"/>
nač by mě z toho tlačil žaludek!<br class="calibre11"/>
Ví svatý Jakub, pěkně natrefili<br class="calibre11"/>
jsme druha druh! Leč rci mi, brachu milý,<br class="calibre11"/>
teď jméno své!“ Tu s půhončího slovy<br class="calibre11"/>
přelétl úsměv rysy zbrojnošovy.</p>

<p class="mlpverse">„Chceš, brachu, abych jméno pověděl?<br class="calibre11"/>
Věz, že jsem ďas a patřím do pekel.<br class="calibre11"/>
A tady jedu za svým podnikáním,<br class="calibre11"/>
a co kdo dá mi, po lidech si sháním.<br class="calibre11"/>
Co seberu, je jediný můj důchod.<br class="calibre11"/>
Vidím, že tebe vede stejný důvod,<br class="calibre11"/>
chceš vydělat, a nestaráš se jak!<br class="calibre11"/>
A já to tedy dělám právě tak,<br class="calibre11"/>
kraj světa jedu, kde bych něco shráb!“</p>

<p class="mlpverse">„Chraň Bůh, co říkáte?“ křik onen dráb.<br class="calibre11"/>
„Myslel jsem, že jste zbrojnoš skutečně,<br class="calibre11"/>
vždyť lidským zjevem podoben jste mně!<br class="calibre11"/>
To máte taky lidskou tvář a hlavu<br class="calibre11"/>
tam dole v pekle, v přirozeném stavu?“</p>

<p class="mlpverse">„Ne,“ odpověděl ďábel, „ne, tam ne.<br class="calibre11"/>
Leč chceme-li, tak si ji vezmeme.<br class="calibre11"/>
Tak někdy se ti ďábel nalíčí<br class="calibre11"/>
na tvářnost lidskou, jindy opičí,<br class="calibre11"/>
a jindy se ti změní v anděla.<br class="calibre11"/>
Docela lehko se to udělá;<br class="calibre11"/>
i bídný kejklíř klame k nevíře,<br class="calibre11"/>
a věř mi, že jsem lepší kejklíře!“</p>

<p class="mlpverse">„Nač,“ ptal se biřic, „různé podoby?<br class="calibre11"/>
Což jediná vám nestačila by?“</p>

<p class="mlpverse">„Tu berem si,“ děl ďas, „v níž jsme si jisti<br class="calibre11"/>
nejspíše cílem v honbě za kořistí!“</p>

<p class="mlpverse">„A co vás žene?“ biřic začíná.</p>

<p class="mlpverse">„Ó, pane drábe, mnohá příčina!“<br class="calibre11"/>
ďas pravil mu, „buď všemu času přáno!<br class="calibre11"/>
Den krátký je a minulo už ráno,<br class="calibre11"/>
a nic jsem dosud neulovil. Rád<br class="calibre11"/>
bych pokusil se něco vyzískat,<br class="calibre11"/>
a ne ti líčil všechny naše taje.<br class="calibre11"/>
Tvá hlava, brachu, příliš ubohá je,<br class="calibre11"/>
že nepochopíš moje objasnění!<br class="calibre11"/>
Jestli chceš znát však důvod toho dření,<br class="calibre11"/>
slyš: někdy Bohu za nástroj jsme dáni<br class="calibre11"/>
a provádíme jeho rozkázání,<br class="calibre11"/>
když se mu chce, nad jeho stvořeními<br class="calibre11"/>
v podobách různých, s cíli rozličnými.<br class="calibre11"/>
Bez něho pranic nemůžem a domů<br class="calibre11"/>
zas pošle nás, když tak se zlíbilo mu.<br class="calibre11"/>
Někdy jen v těle máme kořist svoji<br class="calibre11"/>
a duši máme nechat na pokoji,<br class="calibre11"/>
jak svědčí Job, jenž strádal trýzní těla.<br class="calibre11"/>
A někdo zase propadne nám zcela,<br class="calibre11"/>
to jako myslím tělem svým i duší.<br class="calibre11"/>
Někdy, když můžem, naše muka kruší<br class="calibre11"/>
zas jenom duši, ji štve v nepokoje,<br class="calibre11"/>
a tělo ne. A dobře má, když svoje<br class="calibre11"/>
si odbude v tom našem zkoušení,<br class="calibre11"/>
blaženost věčná pak ji odmění,<br class="calibre11"/>
ač nemíříme nikdy k její spáse,<br class="calibre11"/>
leč svést ji chceme tak, jak jenom dá se.<br class="calibre11"/>
Někdy je služba u lidí nám dána;<br class="calibre11"/>
u toho světce třeba, u Dunstana,<br class="calibre11"/>
či u apoštolů já sám jsem sloužil.“</p>

<p class="mlpverse">„A ještě něco,“ dále biřic toužil.<br class="calibre11"/>
„To nová těla děláte si zas<br class="calibre11"/>
vždy z nové látky?“</p>

<p class="mlpverse">&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; „Ne!“ řek na to ďas.<br class="calibre11"/>
„Někdy jsme přelud, jindy zase kouzly<br class="calibre11"/>
jsme v mrtvá těla pro své cíle vklouzli<br class="calibre11"/>
a moudrá slova umíme pak říci<br class="calibre11"/>
jak Samuel k Endorské kouzelnici,<br class="calibre11"/>
ač mnozí tvrdí, že to nebyl on.<br class="calibre11"/>
Já k bohosloví nemám valný sklon;<br class="calibre11"/>
něco ti ale řeknu beze žertu,<br class="calibre11"/>
ty ještě poznáš pravou tvářnost čertů;<br class="calibre11"/>
už brzy přijdeš, brachu, do těch míst,<br class="calibre11"/>
kde bez otázek vším si budeš jist,<br class="calibre11"/>
kde zkušenost tak lehne na tvá bedra,<br class="calibre11"/>
že budeš moci čísti <span class="mlpznakkurziva11b">ex cathedra</span><a href="../Text/canterburske_povidky_034.html#_ftn13" title="" class="pcalibre1 pcalibre" id="_ftnref13"><span class="msofootnotereference"><span class="calibre12"><span class="msofootnotereference"><span class="calibre13">[13]</span></span></span></span></a><br class="calibre11"/>
líp nežli Virgil, dokud básníval,<br class="calibre11"/>
a líp než Dante. Teď však jeďme dál!<br class="calibre11"/>
Pojedu s tebou, chci ti zůstat blíž<br class="calibre11"/>
až do té chvíle, kdy mě opustíš.“</p>

<p class="mlpverse">„Nikdy!“ řek biřic. „Však mě tady znají<br class="calibre11"/>
co výběrčího v celém našem kraji!<br class="calibre11"/>
Děj se co děj, ty moje slovo máš,<br class="calibre11"/>
a třebaže jsi ďábel Satanáš,<br class="calibre11"/>
my dva si spolu věrnost přísahali,<br class="calibre11"/>
a já, můj brachu, budu v slově stálý.<br class="calibre11"/>
Řekli jsme přece, že se jako bratři<br class="calibre11"/>
budeme dělit o vše, jak se patří.<br class="calibre11"/>
Vem si svůj díl, když lidé ti co dají,<br class="calibre11"/>
já zase svůj a budem žít jak v ráji!<br class="calibre11"/>
A jestli jeden vymačká z nich více,<br class="calibre11"/>
poctivě s druhem musí rozdělit se.“</p>

<p class="mlpverse">„Mé slovo na to, správně!“ ďas mu prál<br class="calibre11"/>
a s těmi slovy jeli zase dál.</p>

<p class="mlpverse">A když už byli nedaleko města,<br class="calibre11"/>
kam biřicova mířila dnes cesta,<br class="calibre11"/>
viděli sena vrchovatou fůru<br class="calibre11"/>
a vozka ji chtěl vytáhnouti vzhůru<br class="calibre11"/>
z hlubiny bahna, vztekle přitom křiče<br class="calibre11"/>
a užívaje velmi zhusta biče:<br class="calibre11"/>
„Hý! Hat! Pár funtů neumoří vás!<br class="calibre11"/>
Hý, Hnědko! Ryzko! Aby vás vzal ďas!<br class="calibre11"/>
Už od malička, jako hříbata,<br class="calibre11"/>
byli jste jenom starost proklatá!<br class="calibre11"/>
Čert vem to všechno, seno, vůz i koně!“</p>

<p class="mlpverse">Půhončí myslel, tohle že je pro ně,<br class="calibre11"/>
a pokradmu se k ďáblu nakláněje,<br class="calibre11"/>
tajně mu šeptal: „Slyšíš, co se děje?<br class="calibre11"/>
Ta příležitost! Nespouštěj ho z očí<br class="calibre11"/>
a poslouchej, co řek ten vzteklý kočí!<br class="calibre11"/>
Tak po tom hrábni, dává ti přec dar,<br class="calibre11"/>
seno i vůz a k tomu koní pár!“</p>

<p class="mlpverse">„Kdepak!“ řek ďas, „Bůh ví, že tohle přání<br class="calibre11"/>
nemyslí vážně, věř mi, ani zdání!<br class="calibre11"/>
Běž se ho zeptat, když mi nevěříš,<br class="calibre11"/>
anebo počkej, hnedka uvidíš!“</p>

<p class="mlpverse">Po zadku vozka koně bičem švih,<br class="calibre11"/>
až sklonili se ve svých postraňcích.<br class="calibre11"/>
„Hý!“ křik, „Pán Ježíš vám teď požehnej<br class="calibre11"/>
a všem svým tvorům, kteří chválí jej!<br class="calibre11"/>
Tak vidíš, stará, to byl nápor síly!<br class="calibre11"/>
Pánbůh tě chraň a chraň tě svatý Jiljí!<br class="calibre11"/>
Bůh zaplať, sláva, už mám fůru z bláta!“</p>

<p class="mlpverse">„Vidíš,“ řek ďas, „co byla pravda svatá?<br class="calibre11"/>
Můj milý brachu, tady vidíš, jak<br class="calibre11"/>
se mluví tak a myslí naopak!<br class="calibre11"/>
Nu, vydejme se na obchůzku dál,<br class="calibre11"/>
tenhleten vůz nám pranic nepřidal!“</p>

<p class="mlpverse">A když už byli skoro u brány,<br class="calibre11"/>
zašeptal ďáblu biřic prohnaný:<br class="calibre11"/>
„Brachu, tu bydlí stará ochechule,<br class="calibre11"/>
co radši pojde, než by ze své vůle<br class="calibre11"/>
pustila grošík. A já, povídám ti,<br class="calibre11"/>
chci grošů dvanáct, ať se třeba zfantí;<br class="calibre11"/>
na úřad jinak hned ji pohnal bych!<br class="calibre11"/>
Bůh sice ví, že nemá žádný hřích,<br class="calibre11"/>
vem si však příklad, jak se v tomhle kraji,<br class="calibre11"/>
když to tu neznáš, groše vydělají!“</p>

<p class="mlpverse">A zabušil hned na vdovina vrata:<br class="calibre11"/>
„Pojď, vylez na vzduch, můro jedovatá!<br class="calibre11"/>
Máš tam snad frátra? Čekáš, až se schová?“</p>

<p class="mlpverse">„Kdo, probůh, klepe?“ ozvala se vdova.<br class="calibre11"/>
„Pánbůh vás pozdrav, copak páni chtějí?“</p>

<p class="mlpverse">„Mám lejstříčko,“ řek na otázku její,<br class="calibre11"/>
„hleď, zítra ať jsi u arciděkana,<br class="calibre11"/>
a jestli ne, tak budeš v klatbu dána;<br class="calibre11"/>
soud se tě zeptá na údaje bližší!“</p>

<p class="mlpverse">„Ne!“ vzkřikla vdova. „Pomoc, při Ježíši!<br class="calibre11"/>
Ó králi králů, to jsou nemožnosti!<br class="calibre11"/>
Jsem nemocná a mám tak staré kosti!<br class="calibre11"/>
Takovou dálku, to bych ušla stíží,<br class="calibre11"/>
to bude smrt má, tak mě píchá v kříži!<br class="calibre11"/>
Nemohla bych to, pane biřic, vědí,<br class="calibre11"/>
snad odložit a sloužit odpovědí<br class="calibre11"/>
po zástupci svém — z toho, zač mě viní?“</p>

<p class="mlpverse">„Hm,“ řekl biřic, „uvidím! To činí<br class="calibre11"/>
dvanácte grošů; pak buď na pokoji!<br class="calibre11"/>
Nezískám z toho moc pro kapsu svoji,<br class="calibre11"/>
to pán můj shrábne, nikoli já sám.<br class="calibre11"/>
Pojď ven a dělej, honem, pospíchám,<br class="calibre11"/>
dej dvanáct grošů, nemám čas už!“</p>

<p class="mlpverse">&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; &#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;„Já<br class="calibre11"/>
dát dvanáct grošů! Panno Maria,<br class="calibre11"/>
hříchu mě chraň! To bude po mně veta!<br class="calibre11"/>
I za poklady celičkého světa<br class="calibre11"/>
bych nevěděla, kam jít pro krejcary!<br class="calibre11"/>
Jsem, víte, člověk chudobný a starý.<br class="calibre11"/>
Ó smilujte se nad bídnou!“</p>

<p class="mlpverse">&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; &#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;„Ne!
Ďas<br class="calibre11"/>
ať vezme si mě zcela na pospas,<br class="calibre11"/>
jestli tě pustím, ať jsi ruina!“</p>

<p class="mlpverse">„Ach, Pánbůh ví, že já jsem nevinná!“</p>

<p class="mlpverse">„Při svaté Anně, plať! Vždyť to mě nutí,<br class="calibre11"/>
že tvoji novou pánev seberu ti<br class="calibre11"/>
za starý dluh před nějakými časy,<br class="calibre11"/>
když paroháče z muže dělala jsi!<br class="calibre11"/>
Tvou pokutu jsem tenkrát platil sám!“</p>

<p class="mlpverse">„Lžeš!“ křikla. „Na svou spásu přísahám,<br class="calibre11"/>
mě ani vdanou nikdo nevolal,<br class="calibre11"/>
co živa jsem, před ten váš tribunál!<br class="calibre11"/>
A teprve ne kvůli nevěře!<br class="calibre11"/>
Ďas černý rohatý ať sebéře<br class="calibre11"/>
tě do pekel i s tou mou pánvicí!“</p>

<p class="mlpverse">A když ji zřel tak před ním klečící<br class="calibre11"/>
se zaklínat, tu promluvil k ní čert:<br class="calibre11"/>
„Nu, milá matko, není to jen žert?<br class="calibre11"/>
Nejsou to jenom slova prchlivá?“</p>

<p class="mlpverse">„Čert vem ho,“ řekla, „ještě zaživa,<br class="calibre11"/>
i s pánví mou, když bude bez pokání!“</p>

<p class="mlpverse">„To, stará můro, nepřijde mi ani,“<br class="calibre11"/>
řekl ten biřic, „abych litoval,<br class="calibre11"/>
i kdybych hadřík poslední ti vzal,<br class="calibre11"/>
i kdybych vzal ti díru z komínu!“</p>

<p class="mlpverse">A na tohle řek ďábel: „Brachu, nu,<br class="calibre11"/>
nic ve zlém, tělo tvé, jak právě řekla,<br class="calibre11"/>
i s pánví mé je; poznáš taje pekla<br class="calibre11"/>
ještě dnes se mnou, to ti více poví<br class="calibre11"/>
než kterýkoli doktor bohosloví!“</p>

<p class="mlpverse">A s těmi slovy duch zlý chopil se ho<br class="calibre11"/>
a tam i s tělem odnes duši jeho,<br class="calibre11"/>
kde dědičně dlí všichni biřici.<br class="calibre11"/>
A Bůh své tvory k dobru vodící,<br class="calibre11"/>
jenž lidstvo stvořil k svému obrazu,<br class="calibre11"/>
z půhončích sejmi hříchu nákazu!</p>

<p class="mlpverse">A vyprávěl bych ještě, páni moji,<br class="calibre11"/>
kdyby mě biřic nechal na pokoji,<br class="calibre11"/>
dle Krista, Pavla nebo Jana knih<br class="calibre11"/>
a podle našich mistrů ostatních<br class="calibre11"/>
o mukách, až bys trnul, i když slovy<br class="calibre11"/>
je žádný jazyk nikdy nevypoví,<br class="calibre11"/>
byť na tisíc let věnoval bys tomu,<br class="calibre11"/>
ty všechny hrůzy pekelného domu.</p>

<p class="mlpverse">Leč vyhněme se prokletému místu<br class="calibre11"/>
a buďme bdělí, modleme se Kristu,<br class="calibre11"/>
aby nás Satan nemoh pokoušeti!<br class="calibre11"/>
Slyšte a řeč mou mějte na paměti!<br class="calibre11"/>
Lev číhá napořád, jak jenom lze mu,<br class="calibre11"/>
by do záhuby pomoh nevinnému.<br class="calibre11"/>
Nechť proti ďáblu ctnost vám srdce zdobí,<br class="calibre11"/>
ať nestrhne vás v pouta, do poroby!<br class="calibre11"/>
Nic nezmůže však proti vaší víře,<br class="calibre11"/>
v níž budete mít Krista za rytíře.<br class="calibre11"/>
A proste jej, by půhončí měl čas<br class="calibre11"/>
káti se z hříchů, než ho vezme ďas!</p>

</div>
</body>
</html>