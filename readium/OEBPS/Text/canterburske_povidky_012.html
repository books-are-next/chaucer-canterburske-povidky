<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Canterburské povídky</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection3">
<h2 class="mlpuroven2basne">Povídka abatyše</h2>

<p class="mlpverse">„Kristovy rány! Vzácný mistře můj,<br class="calibre11"/>
to bylo něco! Ještě dlouho pluj,<br class="calibre11"/>
náš mořský vlku!“ hostinský náš děl.<br class="calibre11"/>
„Bůh toho mnicha zatrať do pekel!<br class="calibre11"/>
Tak pozor, braši, všem se to stát může!<br class="calibre11"/>
Ten mnich si tropil kašpary jak z muže,<br class="calibre11"/>
tak ze ženy a vše mu bylo k smíchu.<br class="calibre11"/>
Líp nezvat je a vystříhat se mnichů!<br class="calibre11"/>
Však nechme toho; rozhlédněm se teď,<br class="calibre11"/>
kdo měl by jako příští vyprávět<br class="calibre11"/>
svou povídku!“ A pak řek vychovaně,<br class="calibre11"/>
jak slušelo by každé jemné panně:<br class="calibre11"/>
„Jak abatyše naše milostivá<br class="calibre11"/>
se, s odpuštěním, na můj návrh dívá,<br class="calibre11"/>
aby teď ona vyprávěla již?<br class="calibre11"/>
Nechci však nijak být vám na obtíž;<br class="calibre11"/>
budete ráčit, milostivá paní?“</p>

<p class="mlpverse">„Ráda!“ A takto začla bez váhání.</p>

<p class="mlpverse">„Ó Pane, Pane náš, jak je Tvé jméno<br class="calibre11"/>
po širém světě známo znamenitě!<br class="calibre11"/>
Nejenom muži vážnými je ctěno,<br class="calibre11"/>
nejenom oni slavně velebí Tě,<br class="calibre11"/>
leč dobrotu Tvou opěvá i dítě;<br class="calibre11"/>
a dokonce u prsu mateřského<br class="calibre11"/>
vyznává, Pane, slávu božství Tvého!</p>

<p class="mlpverse">Proto jak umím, vyprávím k Tvé chvále<br class="calibre11"/>
a k chvále té, jež nosila Tě v lůně,<br class="calibre11"/>
lilie bílé, Panny neustálé,<br class="calibre11"/>
svou povídku, ač jenom neúplně<br class="calibre11"/>
oslavím tu, jež na nebeském trůně<br class="calibre11"/>
je sama ctnost a zřídlo dobrých činů<br class="calibre11"/>
a blaženství, hned po svém božském Synu.</p>

<p class="mlpverse">Panenská Matko, výkvěte všech tvorů,<br class="calibre11"/>
kři nespálený, žhnoucí za Mojžíše!<br class="calibre11"/>
Ty, kterou Bůh tak rád měl pro pokoru,<br class="calibre11"/>
že seslal Ducha z nebeské své výše<br class="calibre11"/>
a skrze milost, jíž jsi plála tiše,<br class="calibre11"/>
z moudrosti Otce dal Ti počíti,<br class="calibre11"/>
přej zdar mým slovům, jež se koří Ti!</p>

<p class="mlpverse">Tvou líbeznost, Tvou čistotu, má Paní,<br class="calibre11"/>
Tvou pokoru, to, jak jsi dobrotivá,<br class="calibre11"/>
jazyk či pero nevylíčí ani;<br class="calibre11"/>
vždyť často, Paní, než Tě člověk vzývá,<br class="calibre11"/>
Ty předejdeš jej, tak jsi milostivá,<br class="calibre11"/>
a přímluvou svou poskytneš nám světlo,<br class="calibre11"/>
jež k synu Tvému drahému by vedlo.</p>

<p class="mlpverse">Královno sladká, neunesu břímě<br class="calibre11"/>
té chvály, která patřila by Tobě;<br class="calibre11"/>
můj um a znalost chabě stojí při mně,<br class="calibre11"/>
tak jako malé, sotva roční robě,<br class="calibre11"/>
jež sotva slůvko říci zná v té době,<br class="calibre11"/>
si připadám, a proto prosím teď,<br class="calibre11"/>
můj zpěv, co zpívám o Tobě, mi veď!“</p>

<p class="mlpverse">V Asii, v jednom městě velikánském,<br class="calibre11"/>
sídleli židé uprostřed jak hlíst;<br class="calibre11"/>
sám vládce si je držel z touhy panské,<br class="calibre11"/>
pro úrok lichvářský a mrzký zisk;<br class="calibre11"/>
a každý z nich byl pravý antikrist.<br class="calibre11"/>
A brány toho ghetta ze všech stran<br class="calibre11"/>
přístupné byly, vždycky dokořán.</p>

<p class="mlpverse">Křesťanské školy domek se tam zdvih<br class="calibre11"/>
na kraji města, skoro u konce,<br class="calibre11"/>
s hromádkou dětí z rodin křesťanských,<br class="calibre11"/>
jež učili, jak rok šel po roce,<br class="calibre11"/>
vší obvyklé v té zemi nauce,<br class="calibre11"/>
čímž řečeno je: čisti a též pět,<br class="calibre11"/>
jak učí dítky během útlých let.</p>

<p class="mlpverse">A tam byl synek vdovy z okolí,<br class="calibre11"/>
bylo mu sedm, z kůru zpěváček.<br class="calibre11"/>
Ten každodenně cestou do školy<br class="calibre11"/>
před sochou Panny s Ježíškem vždy smek,<br class="calibre11"/>
a nežli dál šel, na kolena klek,<br class="calibre11"/>
jak naučen byl ve své víře pravé,<br class="calibre11"/>
a pomodlil se z hloubi srdce <span class="mlpznakkurziva11b">Ave</span>.</p>

<p class="mlpverse">Tak ona vdova učila své děcko,<br class="calibre11"/>
ať s úctou Matky Kristovy si všímá,<br class="calibre11"/>
a on si dobře pamatoval všecko;<br class="calibre11"/>
nevinné dítko všechno v paměti má.<br class="calibre11"/>
Když na to myslím, vzpomínka mě jímá,<br class="calibre11"/>
jak ve svém mládí svatý Mikuláš<br class="calibre11"/>
holdoval Kristu, kterýž Pán je náš.</p>

<p class="mlpverse">Ten hošík seděl nad svou školní prací<br class="calibre11"/>
a ve škamně se učil v slabikáři<br class="calibre11"/>
a poslouchal, jak pějí starší žáci,<br class="calibre11"/>
jak se jim <span class="mlpznakkurziva11b">Alma redemptoris</span><a href="../Text/canterburske_povidky_034.html#_ftn7" title="" class="pcalibre1 pcalibre" id="_ftnref7"><span class="msofootnotereference"><span class="calibre12"><span class="msofootnotereference"><span class="calibre13">[7]</span></span></span></span></a> daří;<br class="calibre11"/>
a jak jen mohl, přitočil se tváří<br class="calibre11"/>
a psal si slova, učil se je pěti,<br class="calibre11"/>
až první verš znal celý po paměti.</p>

<p class="mlpverse">Latinsky neznal, drahá duše mladá,<br class="calibre11"/>
a proto, smysl písně nechápaje,<br class="calibre11"/>
poprosil jednou svého kamaráda,<br class="calibre11"/>
ať v rodné řeči vysvětlí mu taje<br class="calibre11"/>
té písně, řekne, k čemu složena je;<br class="calibre11"/>
chtěl poučení, prosil o výklad,<br class="calibre11"/>
až před ním v prosbě na kolena pad.</p>

<p class="mlpverse">Ten starší druh mu splnil jeho přání:<br class="calibre11"/>
„Slyšel jsem říkat, že se v této písni<br class="calibre11"/>
opěvá naše na nebesích Paní,<br class="calibre11"/>
aby ji člověk pozdravil a byl s ní<br class="calibre11"/>
co s ochránkyní ve smrtelné tísni.<br class="calibre11"/>
Víc nevím už, co věci té se týká,<br class="calibre11"/>
učím se zpěv, chybí mi gramatika.“</p>

<p class="mlpverse">„Pro Matku Boží tedy vytvořili<br class="calibre11"/>
ten krásný zpěv!“ z úst vyšlo neviňátku.<br class="calibre11"/>
„To vynaložím veškerou svou píli,<br class="calibre11"/>
abych jej uměl do vánočních svátků,<br class="calibre11"/>
a třeba při tom zanedbám svou látku,<br class="calibre11"/>
a třeba budu jako žito bit,<br class="calibre11"/>
ten zpěv se pro Ni musím naučit!“</p>

<p class="mlpverse">A kamarád ho učil cestou domů<br class="calibre11"/>
každého dne, až zpěv ten, který znáte,<br class="calibre11"/>
zpaměti uměl, kurážně to šlo mu;<br class="calibre11"/>
a vyzpěvoval denně podvakráte<br class="calibre11"/>
ve shodě s notou slova písně svaté:<br class="calibre11"/>
jak cestou do školy, tak cestou zpátky;<br class="calibre11"/>
všecek se upjal k slávě Boží Matky.</p>

<p class="mlpverse">Jak už jsem řekla, toto malé dítě<br class="calibre11"/>
vždy procházelo skrze ona místa,<br class="calibre11"/>
kde žili židé, pějíc přehlasitě:<br class="calibre11"/>
„Ó, Panno, <span class="mlpznakkurziva11b">Alma redemptoris</span> čistá!“<br class="calibre11"/>
A líbeznost té drahé Matky Krista<br class="calibre11"/>
tak jala jej, že cestou bez ustání<br class="calibre11"/>
svým zpěvem musel chválit naši Paní.</p>

<p class="mlpverse">Náš arcisvůdce Satanáš, ten plaz,<br class="calibre11"/>
jenž v srdcích židů má své hnízdo vosí,<br class="calibre11"/>
nadmul se zpupně: „Židé, ach, kdo z vás<br class="calibre11"/>
chce strpět dál, aby to dítě šlo si<br class="calibre11"/>
a urážlivou píseň zpívalo si,<br class="calibre11"/>
od které mohou dojít úhony<br class="calibre11"/>
učení naše, naše zákony?“</p>

<p class="mlpverse">Tak snuli židé v tajných pletichách<br class="calibre11"/>
chlapcovu smrt, a touha zločinná<br class="calibre11"/>
je vedla k tomu, že byl zjednán vrah.<br class="calibre11"/>
A když pak hošík, oběť nevinná,<br class="calibre11"/>
šel kolem skrýše toho zlosyna,<br class="calibre11"/>
jenž na něj číhal, mordýř divoký<br class="calibre11"/>
jej podřízl a hodil do stoky.</p>

<p class="mlpverse">Ba, do stoky to tílko pohodili,<br class="calibre11"/>
kam káleli ti zlořečení židé.<br class="calibre11"/>
Herodův lide, jak jsi potměšilý,<br class="calibre11"/>
co však tím získáš, zlotřilý ty lide?<br class="calibre11"/>
Co naplat, vražda na světlo vždy vyjde,<br class="calibre11"/>
a zvlášť, když boží probuzen je hněv,<br class="calibre11"/>
o pomstu volá vycezená krev!</p>

<p class="mlpverse">Ó umučená dušičko ty čistá,<br class="calibre11"/>
teď můžeš zpívat, následujíc Pána,<br class="calibre11"/>
Beránka z nebes, bělostného Krista,<br class="calibre11"/>
o němž lze čísti u svatého Jana,<br class="calibre11"/>
v knize, jež byla na Patmu kdys psána,<br class="calibre11"/>
že před Beránka přijde s novou písní,<br class="calibre11"/>
koho styk s ženou nikdy nepotřísní.</p>

<p class="mlpverse">Celou noc vdova prolévala slzy<br class="calibre11"/>
pro to své děcko nepřicházející,<br class="calibre11"/>
až za úsvitu, jak jen mohla brzy,<br class="calibre11"/>
vyšla je hledat, strachy bledá v líci,<br class="calibre11"/>
jak ve škole, tak všude na ulici,<br class="calibre11"/>
až zjistila, že bylo — ó té bědy! —<br class="calibre11"/>
v židovském městě zřeno naposledy.</p>

<p class="mlpverse">Mateřský v srdci poháněl ji cit,<br class="calibre11"/>
jak beze smyslů zběhala ta místa,<br class="calibre11"/>
kde její synek mohl by snad být,<br class="calibre11"/>
ač nemohla si nijak býti jista;<br class="calibre11"/>
a modlila se k vlídné Matce Krista,<br class="calibre11"/>
až naše Paní, vidouc její bídu,<br class="calibre11"/>
jí vnukla jít se zeptat klatých židů.</p>

<p class="mlpverse">Prosila, lkala, všady jmenovitě<br class="calibre11"/>
se ptala židů, kteří bydlili tu,<br class="calibre11"/>
zda neviděli někde její dítě.<br class="calibre11"/>
Říkali „Ne!“ Leč Ježíš ze soucitu<br class="calibre11"/>
jí vnukl, aby blízko toho skrytu,<br class="calibre11"/>
kde do stoky jej vrhli mezi špínu,<br class="calibre11"/>
se znovu ptala po svém malém synu.</p>

<p class="mlpverse">Bože, jenž svědčíš o své velikosti<br class="calibre11"/>
nevinných ústy, teď dals pokynutí!<br class="calibre11"/>
Ten jasný smaragd, tato perla ctnosti,<br class="calibre11"/>
zářící rubín pro svůj konec krutý,<br class="calibre11"/>
ač ukryt byl a krk měl proříznutý,<br class="calibre11"/>
své <span class="mlpznakkurziva11b">Alma redemptoris</span> jal se pět,<br class="calibre11"/>
až začalo se všechno kolem chvět.</p>

<p class="mlpverse">Křesťané v ghetto seběhli se v davu,<br class="calibre11"/>
dychtiví spatřit zázrak ten a div.<br class="calibre11"/>
A profousovi poslali hned zprávu.<br class="calibre11"/>
Ten přispěchal, ni chvilky neztrativ,<br class="calibre11"/>
vzdal chválu Kristu, jenž je věčně živ,<br class="calibre11"/>
i jeho Matce, výkvětu všech lidí,<br class="calibre11"/>
a potom hned dal pojímat ty židy.</p>

<p class="mlpverse">A chlapce, z jehož úst zněl stále zpěv,<br class="calibre11"/>
vyzdvihl dav a lkal pro jeho zmar<br class="calibre11"/>
a v klášter nesli toho, jenž svou krev<br class="calibre11"/>
za oběť prolil v útlém květu jar.<br class="calibre11"/>
Ve mdlobách matka klesla vedle már,<br class="calibre11"/>
že stěží lidé, kteří kolem stáli,<br class="calibre11"/>
tu druhou Ráchel zase pozvedali.</p>

<p class="mlpverse">A na mučidla a pak na popravu<br class="calibre11"/>
vydal ten profous kleté hebrejčíky;<br class="calibre11"/>
za vraždu dal tak plný průchod právu<br class="calibre11"/>
a obměkčit se nedal vražedníky.<br class="calibre11"/>
Zle končí ten, kdo se zlem mívá styky.<br class="calibre11"/>
A tak je k smrti koňmi uvláčeli<br class="calibre11"/>
dle zákona, a na hák s jejich těly!</p>

<p class="mlpverse">Nevinné tílko spočívalo při mši<br class="calibre11"/>
na černých márách právě u oltáře<br class="calibre11"/>
a potom opat a s ním všichni mniši<br class="calibre11"/>
vykropit rakev vyšli z refektáře.<br class="calibre11"/>
Když voda svěcená se dotkla tváře,<br class="calibre11"/>
tu dítko ještě v pršce svatých kapek<br class="calibre11"/>
zapělo znovu <span class="mlpznakkurziva11b">Alma</span> Matce matek.</p>

<p class="mlpverse">Tu muž ten svatý, kterým byl ten opat,<br class="calibre11"/>
jak mniši jsou, či aspoň býti mají,<br class="calibre11"/>
zaklínat jal se, svatý děs naň dopad:<br class="calibre11"/>
„Při svaté Boží Trojici tam v ráji,<br class="calibre11"/>
ty drahé dítě, co tvůj zpěv nám tají?<br class="calibre11"/>
Jak můžeš zpívat, to mi, prosím, rci,<br class="calibre11"/>
když v hrdle zřím ti ránu zející?“</p>

<p class="mlpverse">„Mám proříznuté hrdlo až k té kosti,“<br class="calibre11"/>
děl chlapeček, „a dávno, dávno bych<br class="calibre11"/>
podle té rány měl být na věčnosti,<br class="calibre11"/>
leč Kristus Pán, jak vyčíst možno z knih,<br class="calibre11"/>
chce slaven býti v mysli věřících<br class="calibre11"/>
a uctít svoji Matku; ke cti její<br class="calibre11"/>
já tady napořád <span class="mlpznakkurziva11b">O Alma</span> pěji.</p>

<p class="mlpverse">Kristovu Matku, studnu slitování,<br class="calibre11"/>
jsem ze všech slabých sil měl vždycky rád;<br class="calibre11"/>
a když mi nadešel čas umírání,<br class="calibre11"/>
když bolelo to, strach když na mě pad,<br class="calibre11"/>
mě pobídla tu píseň zazpívat;<br class="calibre11"/>
a když jsem pěl, jak slyšeli jste sami,<br class="calibre11"/>
na jazyk vzácnou perlu vložila mi.</p>

<p class="mlpverse">A proto musím slavit písní svou<br class="calibre11"/>
nebeskou Paní, byť bych ležel v hrobě,<br class="calibre11"/>
dokud tu perlu z úst mi nevyjmou,<br class="calibre11"/>
jak mi to sama řekla: ‚V krátké době,<br class="calibre11"/>
děťátko moje, vezmu si tě k sobě,<br class="calibre11"/>
až ti tu perlu vyjmou zase ven;<br class="calibre11"/>
já budu s tebou, nebuď poděšen!‘“</p>

<p class="mlpverse">A tu ten opat, onen svatý mnich,<br class="calibre11"/>
vyňal tu perlu od přesvaté Panny,<br class="calibre11"/>
a hošík duši vypustil a ztich.<br class="calibre11"/>
Když opat viděl div ten nevídaný,<br class="calibre11"/>
na tvář mu skanul příval slzí slaný<br class="calibre11"/>
a plný pokory hned k zemi kles<br class="calibre11"/>
a jako spoután ležel, aniž hles.</p>

<p class="mlpverse">A všichni mniši klesli na dláždění,<br class="calibre11"/>
slavíce v slzách zázrak Boží Matky.<br class="calibre11"/>
Pak povstali a dbali o pohřbení<br class="calibre11"/>
a uložili svaté pozůstatky<br class="calibre11"/>
v hrob mramorový, zdobený a hladký;<br class="calibre11"/>
tam má to něžné tílko svoje lože,<br class="calibre11"/>
a setkání s ním dopřej nám, ó Bože!</p>

<p class="mlpverse">Ty, mladý Hugo z Lincolnu, byls taky<br class="calibre11"/>
zavražděn židy; zločin ten je známý,<br class="calibre11"/>
čas od něho je dosud velmi krátký.<br class="calibre11"/>
Ty za nás pros, ať Bůh má soucit s námi,<br class="calibre11"/>
co v křehkosti své hříšníci jsme sami,<br class="calibre11"/>
a velikou svou milost ať nám zmnoží<br class="calibre11"/>
na počest naší drahé Matky Boží!</p>

<p class="mlpverse">&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; AMEN</p>

</div>
</body>
</html>