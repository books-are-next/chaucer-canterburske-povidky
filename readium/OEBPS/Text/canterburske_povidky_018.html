<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Canterburské povídky</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection3">
<h2 class="mlpuroven2basne">Povídka odpustkáře</h2>

<p class="mlpverse">Když kážu, páni, v chrámu z kazatelny,<br class="calibre11"/>
chci, aby hlas můj všem byl slyšitelný,<br class="calibre11"/>
i hlaholím a jako zvon chci znět<br class="calibre11"/>
a to, co kážu, znám už nazpaměť.<br class="calibre11"/>
Mám jedno téma, vždycky zas a zas:<br class="calibre11"/>
<span class="mlpznakkurziva11b">Radix malorum est cupiditas</span><a href="../Text/canterburske_povidky_034.html#_ftn11" title="" class="pcalibre1 pcalibre" id="_ftnref11"><span class="msofootnotereference"><span class="calibre12"><span class="msofootnotereference"><span class="calibre13">[11]</span></span></span></span></a>.</p>

<p class="mlpverse">Nejprve řeknu, odkud právě jdu,<br class="calibre11"/>
pak veškeré své buly předvedu,<br class="calibre11"/>
glejt s pečetí od krále suveréna,<br class="calibre11"/>
jímž moje bezpečnost je zaručena,<br class="calibre11"/>
by žádný kněz či klerik zarputile<br class="calibre11"/>
mě nemoh rušit při mém svatém díle.<br class="calibre11"/>
Pak mluvím zase dál, jak náleží,<br class="calibre11"/>
předvádím buly psané papeži,<br class="calibre11"/>
biskupy církve nebo kardinály.<br class="calibre11"/>
Pak latiny své přidám trošek malý,<br class="calibre11"/>
jenž okořenit kázání mé stačí<br class="calibre11"/>
a vzbudí zbožnou úctu v posluchači.<br class="calibre11"/>
Pak ukážu: fiólka křišťálová,<br class="calibre11"/>
jež hadříky a staré kosti chová,<br class="calibre11"/>
a každý mní, že jsou to ostatky.<br class="calibre11"/>
V mosazné schráně mám kus lopatky<br class="calibre11"/>
z ovce, již vlastnil jeden svatý žid.<br class="calibre11"/>
„Pozor, co řeknu!“ vybízím pak lid.<br class="calibre11"/>
„Vnořte tu kost do studnice svých vod,<br class="calibre11"/>
když nadmou se vám ovce nebo skot,<br class="calibre11"/>
když kous je had a červ jim v břicho vnik!<br class="calibre11"/>
Kapka té vody stačí na jazyk<br class="calibre11"/>
a okamžitě vrátí se jim zdraví!<br class="calibre11"/>
A vaše ovce docela se zbaví<br class="calibre11"/>
vší nečistoty, svrabu, neštovic<br class="calibre11"/>
douškem z té studny. A dál chci vám říc,<br class="calibre11"/>
pít bude-li svůj doušek každodenní<br class="calibre11"/>
z té vody, dřív než zazní kuropění,<br class="calibre11"/>
dobytka vlastník, vždycky před snídaní,<br class="calibre11"/>
jak onen žid to učil při kázání,<br class="calibre11"/>
dobytek zmnoží, statek se mu zvětší.<br class="calibre11"/>
A, milí páni, žárlivost též léčí;<br class="calibre11"/>
ať muž jak čert se z žárlivosti sváří,<br class="calibre11"/>
když mu z té vody žena oukrop svaří,<br class="calibre11"/>
zlé podezření bude navždy pryč,<br class="calibre11"/>
byť sebezřejmější byl ženin chtíč,<br class="calibre11"/>
byť dva pátery měla, ba i víc.</p>

<p class="mlpverse">Hle, bez prstů zde mám pár rukavic!<br class="calibre11"/>
A ten, kdo do nich jenom ruku vloží,<br class="calibre11"/>
tomu se sklizeň jaksepatří zmnoží,<br class="calibre11"/>
pšenice, ovsa nebo ječmene,<br class="calibre11"/>
stačí, když grošem na mne vzpomene!</p>

<p class="mlpverse">Však je-li v chrámu někdo přítomen,<br class="calibre11"/>
křesťané drazí, z mužů nebo z žen,<br class="calibre11"/>
kdo ohavně tak mohl provinit se,<br class="calibre11"/>
že ze studu se straní zpovědnice,<br class="calibre11"/>
či jestli mladice či žena tu je,<br class="calibre11"/>
jež parohy snad muži nasazuje,<br class="calibre11"/>
takový hříšník na to nemá práva,<br class="calibre11"/>
těm relikvie má se neprodává!<br class="calibre11"/>
Kdo na svědomí nemáš však tu hanu,<br class="calibre11"/>
směle jen pojď a obětuj zde Pánu!<br class="calibre11"/>
Dám rozhřešení vám; má autorita<br class="calibre11"/>
je přímo bulou papežovou kryta!“</p>

<p class="mlpverse">Sto zlatých marek za to ročně beru,<br class="calibre11"/>
co zahájil jsem svoji kariéru.<br class="calibre11"/>
Tak jako kněz si stojím u pulpitu,<br class="calibre11"/>
a jak ti křupani se usadí tu,<br class="calibre11"/>
kážu jim tak, jak slyšeli jste to,<br class="calibre11"/>
a jiných kejklí provozuji sto.<br class="calibre11"/>
Snažím se nadmout hrdlo, jak tam přijdu,<br class="calibre11"/>
na všechny strany kyna při tom lidu,<br class="calibre11"/>
jako to dělá holub na báni.<br class="calibre11"/>
To jazykem a rukou mrskání!<br class="calibre11"/>
Vidět mě v práci, to je jedna radost!<br class="calibre11"/>
Já na držgrešle, na lakotnou žádost<br class="calibre11"/>
v kázání biju, aby jejich mince<br class="calibre11"/>
se štědře hrnuly — a pro našince!<br class="calibre11"/>
Chci vydělat, ne hledat nápravu<br class="calibre11"/>
prohřešků jejich nebo nemravů.<br class="calibre11"/>
A jestli umřou, čert vem jejich spásu,<br class="calibre11"/>
ať jejich duše táhne třeba k ďasu!<br class="calibre11"/>
Kázání mnohé, co tak hezky zní,<br class="calibre11"/>
z úmyslu zlého často pramení.<br class="calibre11"/>
Ten lichotkami za přízní se béře,<br class="calibre11"/>
ten pokrytecky slouží kariéře,<br class="calibre11"/>
tamtoho vede sláva, toho zášť.<br class="calibre11"/>
Když potřebuji pro svůj útok plášť,<br class="calibre11"/>
tu bodnu soka slovem při kázání,<br class="calibre11"/>
a pěkně ostře! Ať se potom brání,<br class="calibre11"/>
že pomlouvám ho prý jen hanebně!<br class="calibre11"/>
Trp si, když škodíš bratřím mým či mně!<br class="calibre11"/>
Ač nejmenuji jménem na pranýři,<br class="calibre11"/>
lidé už vědí, na koho to míří,<br class="calibre11"/>
podle mých různých náznaků a gest.<br class="calibre11"/>
Tak platím těm, kdo chtějí se nám plést.<br class="calibre11"/>
Pod rouškou svatosti tak, čistý sám<br class="calibre11"/>
a dobrý zdaje se, jed rozlévám.</p>

<p class="mlpverse">A abych ráz těm kázáním svým vtisk,<br class="calibre11"/>
námětem jejich bývá hříšný zisk,<br class="calibre11"/>
a téma mé je proto zas a zas:<br class="calibre11"/>
<span class="mlpznakkurziva11b">Radix malorum est cupiditas</span>.</p>

<p class="mlpverse">A tutéž neřest kázání má tepou —<br class="calibre11"/>
chtíč hrabivý, jenž mou je vášní slepou;<br class="calibre11"/>
a třebaže sám nejsem hříchu prost,<br class="calibre11"/>
hřích jiným vyčíst odvahy mám dost,<br class="calibre11"/>
ať kaje se, kdo tak se provinil!<br class="calibre11"/>
Pokání ovšem není zde můj cíl.<br class="calibre11"/>
Mé kázání jen zisky z lidí páčí,<br class="calibre11"/>
a to bych řekl, o tom zatím stačí.</p>

<p class="mlpverse">A potom dávám mnohé příklady<br class="calibre11"/>
z příběhů starých; tohle táhne vždy!<br class="calibre11"/>
Křupan má rád ty staré historie,<br class="calibre11"/>
ty utkví v mozku a on pochopí je.<br class="calibre11"/>
Což myslíte, když kážu a tak sháním<br class="calibre11"/>
stříbro a zlato tím svým řečňováním,<br class="calibre11"/>
že budu tříti dobrovolně bídu?<br class="calibre11"/>
Ne, ani nápad, o to buďte v klidu!<br class="calibre11"/>
Kraj od kraje si kážu po žebrotě<br class="calibre11"/>
a nechci zkysnout někde při lopotě.<br class="calibre11"/>
Žít v košíkářství? To bych na to pad!<br class="calibre11"/>
To po toulkách jdu radši fechtovat.<br class="calibre11"/>
Kdež, ve mně není apoštolská víra,<br class="calibre11"/>
žádám si peněz, vlny, zrní, sýra<br class="calibre11"/>
od nejchudšího čeledína třeba,<br class="calibre11"/>
od bídné vdovy, která nemá chleba<br class="calibre11"/>
pro vlastní rodinu, co hladem hyne.<br class="calibre11"/>
Já chci pít šťávu z dobré révy vinné<br class="calibre11"/>
a v každém městě míti hezkou holku.</p>

<p class="mlpverse">Teď poslyšte však, panstvo v ctěném spolku!<br class="calibre11"/>
Vy chcete slyšet moji historii.<br class="calibre11"/>
Řízného piva tedy poupiji,<br class="calibre11"/>
a přisámbůh, znám kousek bez chyby,<br class="calibre11"/>
jenž moudrostí svou se vám zalíbí,<br class="calibre11"/>
neb prostopášník ač jsem dozajista,<br class="calibre11"/>
umím být v řeči velký moralista,<br class="calibre11"/>
když na výdělek kážu z povolání.<br class="calibre11"/>
Už začínám, tož utište se, páni!<br class="calibre11"/>
Ve Flandrech měli jednou mladou partu<br class="calibre11"/>
jak divou do flámů a do hazardu;<br class="calibre11"/>
vytloukli krčmu, hampejz kdekterý,<br class="calibre11"/>
na loutny hudli, harfy, citery,<br class="calibre11"/>
tančili, hráli v kostky ve dne v noci,<br class="calibre11"/>
jedli a pili víc, než mohli zmoci.<br class="calibre11"/>
V ďáblově chrámu modloslužbě ďasu<br class="calibre11"/>
tak holdovali v kletém hodokvasu<br class="calibre11"/>
obžerstvím odporným a měli kletby<br class="calibre11"/>
tak ohavné, že nikdo nedoved by<br class="calibre11"/>
je slyšet bez hrůzy, tak neslýchaně<br class="calibre11"/>
na kusy rvali svaté tělo Páně;<br class="calibre11"/>
rouhavý počin židů byl jim malý<br class="calibre11"/>
a navzájem se těm svým hříchům smáli.<br class="calibre11"/>
A měli děvky, útlé tanečnice,<br class="calibre11"/>
cukrářky též a holky harfenice,<br class="calibre11"/>
ty, co jsou pravé služebnice ďábla<br class="calibre11"/>
a živí chlípnost, aby nezeslábla,<br class="calibre11"/>
když zažehly ji, a jež, zlořečená,<br class="calibre11"/>
s obžerstvím bývá vždycky sešvagřena.<br class="calibre11"/>
Písmo je svědkem, smilný pud má kořen<br class="calibre11"/>
v opilství, víně, z něhož byl též stvořen.</p>

<p class="mlpverse">Hle, s dvěma dcerami spal zpitý Lot,<br class="calibre11"/>
a aniž věděl, potřísnil svůj rod,<br class="calibre11"/>
tak hluboko v té opilosti kles.<br class="calibre11"/>
Či v historii vizte: Herodes!<br class="calibre11"/>
Jak zmoh jej vínem bujný hodokvas,<br class="calibre11"/>
že u tabule přišel na rozkaz<br class="calibre11"/>
k zabití Jana Křtitele — a za nic!<br class="calibre11"/>
Seneca rovněž správně dí, že hranic<br class="calibre11"/>
nevidí mezi pomateným bláznem<br class="calibre11"/>
a tím, kdo ztratil v pití nehorázném<br class="calibre11"/>
veškerý zdravý rozum, leda snad<br class="calibre11"/>
že nemoc ducha, jíž se chudák zmát,<br class="calibre11"/>
má delší trvání než opar z vína.<br class="calibre11"/>
Obžerství kleté, ty jsi prapříčina<br class="calibre11"/>
všech poblouzení a všech našich zel,<br class="calibre11"/>
ty svůdce jsi, tys vedlo do pekel,<br class="calibre11"/>
než Kristem hříšnost byla vykoupena!<br class="calibre11"/>
Hle, svatou krví platila se cena<br class="calibre11"/>
za hnusnou choutku, která budiž kleta;<br class="calibre11"/>
obžerství bylo zkázou všeho světa!</p>

<p class="mlpverse">Praotec Adam po boku své ženy<br class="calibre11"/>
pro tento hřích byl z ráje vypuzený<br class="calibre11"/>
do lopocení, do strasti a tísně.<br class="calibre11"/>
Pokud byl střídmý, jak lze čísti v Písmě,<br class="calibre11"/>
v ráji si žil, leč když pak přišlo mu<br class="calibre11"/>
plod zakázaný snísti ze stromu,<br class="calibre11"/>
byl vyvržen do bolesti a trýzně.<br class="calibre11"/>
Hle, kleté obžerství, toť plod tvé sklizně!</p>

<p class="mlpverse">Co nemocí, to kdyby znali lidé,<br class="calibre11"/>
z obžerství, z vína, z výstředností přijde,<br class="calibre11"/>
víc u stolu by dbali na dietu<br class="calibre11"/>
a umírněněj měli by se k světu!<br class="calibre11"/>
Ach, jazyk zhýčkaný a mlsné chuti<br class="calibre11"/>
na sever, západ, východ, jih nás nutí<br class="calibre11"/>
ve vodě, vzduchu, na zemi se dříti,<br class="calibre11"/>
aby měl hýřil lahůdky a pití!<br class="calibre11"/>
Jak Pavel umí rozebrat ten hřích:<br class="calibre11"/>
„Jídlo jen pro břich a pro jídlo břich<br class="calibre11"/>
Bůh,“ tak dí Pavel, „bez milosti zničí.“<br class="calibre11"/>
Fuj, už to slovo vyřknout se mi příčí,<br class="calibre11"/>
a na mou věru, hnusnější je čin!<br class="calibre11"/>
Když člověk zpit je bílým, červeným,<br class="calibre11"/>
v obžerství, které překážkou je spásy,<br class="calibre11"/>
z vlastního chřtánu žumpu udělá si!</p>

<p class="mlpverse">Apoštol takto naříká si v pláči:<br class="calibre11"/>
„Jest mnohý, pravím, kterýž v hříchu kráčí,<br class="calibre11"/>
a říkám znovu, velkým smutkem stižen,<br class="calibre11"/>
že nepřátelsky opovrhá křížem<br class="calibre11"/>
a smrtí umře, kdo má Boha v břiše!“<br class="calibre11"/>
Živote, břicho, smrdutá ty skrýše<br class="calibre11"/>
tak plná hnoje, zbytků páchnoucích,<br class="calibre11"/>
jež odporně tak zvučíš na koncích!<br class="calibre11"/>
Co práce nasytit dá útroby,<br class="calibre11"/>
co nahmoždí se kuchař, narobí,<br class="calibre11"/>
co přísad v pokrm přemění, než začne<br class="calibre11"/>
ukájet tvoje choutky poživačné!<br class="calibre11"/>
Vybíjí morek i z těch tvrdých kostí,<br class="calibre11"/>
nic neodepře tvojí hltavosti<br class="calibre11"/>
a tvému chřtánu, ani kořenidla,<br class="calibre11"/>
kořínky, kůru do každého jídla,<br class="calibre11"/>
když omáčka má podle chuti být,<br class="calibre11"/>
by osvěžila zvadlý apetit.<br class="calibre11"/>
Leč ten, kdo tyhle rozkoše si pěstí,<br class="calibre11"/>
zaživa zvolna hyne na neřesti.</p>

<p class="mlpverse">Víno je svůdce, proto opíjení<br class="calibre11"/>
se v podlosti a v pusté rvačky mění.<br class="calibre11"/>
Opilče, věz, že tvář máš plnou hrůz,<br class="calibre11"/>
máš zkyslý dech a líbat tě je hnus,<br class="calibre11"/>
a nosem huhňáš, stonem za stonem,<br class="calibre11"/>
jako bys chroptěl „Samson, Samsone!“,<br class="calibre11"/>
ač Samson neměl rozkoš v žádném víně.<br class="calibre11"/>
Pak svalíš se jak poražená svině,<br class="calibre11"/>
ta tam je vážnost, nejsi pán svých slov;<br class="calibre11"/>
vždyť opilství je opravdu jen rov,<br class="calibre11"/>
kam rozvaha i lidský rozum spadne.<br class="calibre11"/>
Takový člověk, nad nímž pití vládne,<br class="calibre11"/>
je zpitomělý, věčně bez myšlenky.<br class="calibre11"/>
Střežte se vína, varujte se sklenky!<br class="calibre11"/>
A zvlášť to bílé z Lepu plodí hřích,<br class="calibre11"/>
jež koupíš v Cheapu nebo v Rybářích.<br class="calibre11"/>
To víno španělské se skrytě vplíží<br class="calibre11"/>
do jiných sudů, jež jsou na poblíží,<br class="calibre11"/>
a vůní svou je prodchne za chvilenku,<br class="calibre11"/>
že ten, kdo z nich pak vyzunkne jen sklenku,<br class="calibre11"/>
zatímco v Cheapu od stolu se nezdvih,<br class="calibre11"/>
dlí duchem v Lepu, v městě ve Španělích,<br class="calibre11"/>
nikoli v Bordeaux anebo v La Rochelle<br class="calibre11"/>
a „Samson, Samson“ supí, dech když došel.</p>

<p class="mlpverse">Jen slovem ještě přejdu na příčiny,<br class="calibre11"/>
z nichž vzešly, páni, všechny velké činy<br class="calibre11"/>
ve Starém zákoně, když přemoci<br class="calibre11"/>
dal nepřátele Pán svou všemocí<br class="calibre11"/>
jen těm, kdo modlili se v odříkání;<br class="calibre11"/>
najdete pro to důkaz v bibli, páni.</p>

<p class="mlpverse">Hle, Attila, ten velký dobyvatel,<br class="calibre11"/>
ve spánku umřel, v hanbě, v necti přátel,<br class="calibre11"/>
opilý, z nosu krváceje divě.<br class="calibre11"/>
Takový pán má jednat zdrženlivě.<br class="calibre11"/>
A ještě bych vás upozornit chtěl<br class="calibre11"/>
na příkaz, který dostal Lemuel,<br class="calibre11"/>
ba, Lemuel, ne Samuel, chci říci.<br class="calibre11"/>
Můžete v bibli citát vynajít si:<br class="calibre11"/>
„Varuj se vína, ty, jenž soudit máš!“<br class="calibre11"/>
A teď už dost, to postačí ažaž.</p>

<p class="mlpverse">A když jsem vám teď mluvil o obžerství,<br class="calibre11"/>
chci vystříhat vás všeho hazardérství.<br class="calibre11"/>
Hazard je pramen mnoha činů zlých —<br class="calibre11"/>
rouhačství, vražd a přísah falešných,<br class="calibre11"/>
a k tomu je to marné ubíjení<br class="calibre11"/>
času a peněz; čestné též to není,<br class="calibre11"/>
hanba to je a k zneuctění stačí<br class="calibre11"/>
mít pověst, že jste řemeslní hráči.<br class="calibre11"/>
Čím vyšší stav kdo má, čím výše rost,<br class="calibre11"/>
tím hlouběji pak klesne v bezectnost.<br class="calibre11"/>
Když holduje pak hazardu sám kníže,<br class="calibre11"/>
jehožto vládu povinnost přec víže,<br class="calibre11"/>
tím více potom v lidských očích ztrácí,<br class="calibre11"/>
tím víc uškodí vlastní reputaci.</p>

<p class="mlpverse">Tak Chilon, moudrý spartský vyslanec,<br class="calibre11"/>
byl poslán v Korint sjednat velkou věc,<br class="calibre11"/>
se Spartou Korint spojit přátelstvím.<br class="calibre11"/>
A když tam přijel, náhodou si všim,<br class="calibre11"/>
že všichni tamní přední potentáti<br class="calibre11"/>
se nestyděli hazard v kostky hráti.<br class="calibre11"/>
I odkradl se pryč a neprodleně<br class="calibre11"/>
vrátil se odtud zase do své země,<br class="calibre11"/>
kde řekl: „Nechci, aby moje jméno<br class="calibre11"/>
takovou hanbou bylo pošpiněno,<br class="calibre11"/>
že bych byl jednal s hráči hanebnými,<br class="calibre11"/>
ať si tím prsty pálí někdo jiný!<br class="calibre11"/>
Říkám vám pravdu, smrt bych volil radši<br class="calibre11"/>
než uzavírat svazek s těmi hráči;<br class="calibre11"/>
čest jako vaše nebo vaše sláva<br class="calibre11"/>
si s hazardéry nikdy nezadává,<br class="calibre11"/>
proto k té smlouvě nepřispěji už!“<br class="calibre11"/>
Tak jim to řekl tenhle moudrý muž.</p>

<p class="mlpverse">Král země Parthů, hleďte na zápisy,<br class="calibre11"/>
Demetriovi králi poslal kdysi<br class="calibre11"/>
pár zlatých kostek, výraz pohrdání,<br class="calibre11"/>
neb Demetrius liboval si v hraní,<br class="calibre11"/>
a proto jeho věhlasu a jménu<br class="calibre11"/>
odpíral přiznat jakoukoli cenu.<br class="calibre11"/>
Zábavy jiné velmožům snad zbyly,<br class="calibre11"/>
jimiž si mohou zkrátit dlouhou chvíli.</p>

<p class="mlpverse">Teď podle starých knih vám povím, páni,<br class="calibre11"/>
o křivých přísahách a zaklínání.<br class="calibre11"/>
Když hrubě kleješ, velký hřích už máš,<br class="calibre11"/>
což teprv, když se křivě zaklínáš!<br class="calibre11"/>
Vždyť proklínání Bůh nám zakázal,<br class="calibre11"/>
jak o tom v bibli svatý Matouš psal.<br class="calibre11"/>
Zvlášť Jeremiáš vám však vyloží:<br class="calibre11"/>
přísahej pravdu, nepřísahej lži,<br class="calibre11"/>
a před soudem jen nebo v zájmu práva,<br class="calibre11"/>
neb hřeší ten, kdo darmo přísahává!</p>

<p class="mlpverse">Co o tom říká svatý zákon boží,<br class="calibre11"/>
jejž Hospodin nám v desatero vložil?<br class="calibre11"/>
Co zakazuje druhé přikázání?<br class="calibre11"/>
Božího jména hříšné darmobraní!<br class="calibre11"/>
Hle, zaklínání zakazuje spíš<br class="calibre11"/>
než vraždění a jiných hříchů tíž!<br class="calibre11"/>
Dle číselného pořadí to beru<br class="calibre11"/>
a každý ví, kdo čítal v desateru,<br class="calibre11"/>
že tohle v pořadí má druhé místo.<br class="calibre11"/>
Říkám vám rovnou, to je víc než jisto,<br class="calibre11"/>
že v onom domě bída neustane,<br class="calibre11"/>
kde často darmo berou jméno Páně!</p>

<p class="mlpverse">„Kristovy hřeby! Pro Kristovy údy<br class="calibre11"/>
a jeho krev a srdce, u všech všudy!<br class="calibre11"/>
Máš tři a pět, a sedm padlo mně!<br class="calibre11"/>
Kristova muko! Hráš-li falešně,<br class="calibre11"/>
já do srdce ti vrazím tuhle dýku!“<br class="calibre11"/>
Hle, to jsou plody kostek hazardníků,<br class="calibre11"/>
klam, zloba, vražda, proklínání kleté!<br class="calibre11"/>
Pro Ježíšovu lásku, poslechněte<br class="calibre11"/>
a nechte kletby, veliké i malé!<br class="calibre11"/>
Teď v povídce své pokračuji dále.</p>

<p class="mlpverse">Ti flamendři, tři pěkní tovaryši,<br class="calibre11"/>
v taverně jednou zasedli si k číši,<br class="calibre11"/>
nebylo ještě dávno poledne.<br class="calibre11"/>
A tu k nim zvenčí zvonek dolehne,<br class="calibre11"/>
jak před márami ke hřbitovu klinká.<br class="calibre11"/>
Hned jeden volá svého služebníka:<br class="calibre11"/>
„Jdi ven,“ mu říká, „rychle zjisti jméno<br class="calibre11"/>
toho, čí tělo je tam odnášeno,<br class="calibre11"/>
a dej mi o tom zprávu bez meškání!“<br class="calibre11"/>
„Už není třeba žádné vyptávání,<br class="calibre11"/>
dřív než jste přišli; ptal jsem se,“ dí on,<br class="calibre11"/>
„to byl, ví Bůh, váš starý kompaňon,<br class="calibre11"/>
co dnešní noci vydech naposled.<br class="calibre11"/>
Když opilý si na lavici sed,<br class="calibre11"/>
Smrt, jak tu zovou onu vražednici,<br class="calibre11"/>
co lidi kolem vraždí po tisíci,<br class="calibre11"/>
tajně mu vbodla do srdce své kopí<br class="calibre11"/>
a zmizela zas tiše beze stopy.<br class="calibre11"/>
Co lidí sklála při nedávném moru!<br class="calibre11"/>
Mějte se, pane, před ní na pozoru;<br class="calibre11"/>
zdá se mi nutné, jak to tady činím,<br class="calibre11"/>
varovat vás před touhle odpůrkyní,<br class="calibre11"/>
a připravte se, že vás najde sama —<br class="calibre11"/>
tak mi to aspoň říkávala máma.“</p>

<p class="mlpverse">„Maria Panno, svatá pravda je to!“<br class="calibre11"/>
děl krčmář, „jenom za letošní léto<br class="calibre11"/>
Morana sklála rukou vraždící<br class="calibre11"/>
na míli odsud celou vesnici,<br class="calibre11"/>
a myslím si, že tam je na kvartýru.<br class="calibre11"/>
Bylo by dobře vykouřit jí díru,<br class="calibre11"/>
dřív než vám ona provede svůj trik!“</p>

<p class="mlpverse">„Pro rány boží!“ vzkřik ten výtržník,<br class="calibre11"/>
„což je tak hrozné setkat se s ní čelem?<br class="calibre11"/>
Půjdu ji hledat třeba v městě celém,<br class="calibre11"/>
to slibuju vám na Kristovy údy!<br class="calibre11"/>
Hej, braši, jdeme spolu přece všudy,<br class="calibre11"/>
tak podejme si ruce jako bratři —<br class="calibre11"/>
tři za jednoho, jedenkaždý za tři —<br class="calibre11"/>
a skolme Smrt, tu vražednici zrádnou!<br class="calibre11"/>
Ať zahyne, než ještě mnozí padnou,<br class="calibre11"/>
ještě dnes večer, než se zešeří!“</p>

<p class="mlpverse">I slíbili si kumpáni ti tři<br class="calibre11"/>
žíti a umřít jeden za ostatní,<br class="calibre11"/>
docela jako sourozenci vlastní,<br class="calibre11"/>
a vyrazili, v ráži, namol zpití,<br class="calibre11"/>
a k vesnici té chtěli doraziti,<br class="calibre11"/>
jak doslechli se o ní od šenkýře.<br class="calibre11"/>
A kleli děsně proti svaté víře<br class="calibre11"/>
a drásali tak svaté tělo Krista.<br class="calibre11"/>
„Chytnem-li Smrt, tak zhyne dozajista!“</p>

<p class="mlpverse">Neušli ještě ani míle půli<br class="calibre11"/>
a na lávku se právě nahrnuli,<br class="calibre11"/>
když tu je potkal vetchý stařeček,<br class="calibre11"/>
jenž pokorně je pozdravil a řek:<br class="calibre11"/>
„Pánové, Pánbůh ať je vždycky s vámi!“</p>

<p class="mlpverse">Ten nejdrzejší mezi těmi flámy<br class="calibre11"/>
křik na něj: „Co ty, chlape roztrhaný,<br class="calibre11"/>
proč jsi až po krk celý zachumlaný?<br class="calibre11"/>
Proč ještě žiješ? K čemu je ti stáří?“</p>

<p class="mlpverse">Stařec mu chvíli zpytavě čet v tváři.<br class="calibre11"/>
„Nemohu nalézt,“ děl pak, „proto žiji,<br class="calibre11"/>
ač hledal jsem ho odsud po Indii,<br class="calibre11"/>
v nižádném koutě ani městě světa,<br class="calibre11"/>
toho, kdo mládí dal by za má léta.<br class="calibre11"/>
Tak tedy snáším roky, jak se množí,<br class="calibre11"/>
a podřídit se musím vůli boží.<br class="calibre11"/>
I sama smrt mne přijmouti se brání,<br class="calibre11"/>
tak tedy bloudím, bědný, bez ustání,<br class="calibre11"/>
klepaje berlou, zvečera i k ránu,<br class="calibre11"/>
na povrch země, té své matky bránu:<br class="calibre11"/>
‚Ó drahá matko, kdy mě propustíš?<br class="calibre11"/>
Hle, pleť má, kosti, maso vadnou již!<br class="calibre11"/>
Ach, kdy mé údy dojdou spočinutí?<br class="calibre11"/>
Svou truhlu, matko, rád bych nabídl ti<br class="calibre11"/>
s celým svým jměním, jestliže mi dáš<br class="calibre11"/>
kus žíněného roucha na rubáš!‘<br class="calibre11"/>
Leč nechce mi tu milost poskytnouti,<br class="calibre11"/>
ač tvář se mi už propadá a hroutí.</p>

<p class="mlpverse">Máte však, páni, málo zdvořilosti,<br class="calibre11"/>
že na starého člověka jste sprostí,<br class="calibre11"/>
když neublížil činem vám ni slovy.<br class="calibre11"/>
Jen čtěte Písmo, dobře vám to poví,<br class="calibre11"/>
že když se šedý stařec potká s mládím,<br class="calibre11"/>
má mladší povstat, pročež vám teď radím:<br class="calibre11"/>
nesužte starce víc, nežli chtěli byste<br class="calibre11"/>
být sami souženi na jeho místě,<br class="calibre11"/>
jestliže mých se dožijete let!<br class="calibre11"/>
Bůh kéž by dále vaše kroky ved —<br class="calibre11"/>
a za mým cílem nechte jíti mne!“</p>

<p class="mlpverse">„Ne, dědku plesnivá, to zase ne!“<br class="calibre11"/>
ten druhý hazardník se ozval též,<br class="calibre11"/>
„při svatém Janu, tak nám neujdeš!<br class="calibre11"/>
Na zrádnou smrt jsi sám teď přived řeč,<br class="calibre11"/>
co v celém kraji zatahuje léč<br class="calibre11"/>
na naše druhy. Ty jsi její špeh!<br class="calibre11"/>
Mluv! Kde je? Nebo vyrazím ti dech!<br class="calibre11"/>
Při sakramentu, jistě znáš tu slotu<br class="calibre11"/>
a podílíš se jistě na komplotu<br class="calibre11"/>
k hubení mladých životů, ty vrahu!“</p>

<p class="mlpverse">„Když mají páni tak velikou snahu<br class="calibre11"/>
najíti smrt, ať pěšinkou se dají,<br class="calibre11"/>
tudyhle; já ji nechal tamhle v háji,<br class="calibre11"/>
tam pod stromem. Už jistě na vás čeká<br class="calibre11"/>
a vaší zpupnosti se nepoleká.<br class="calibre11"/>
Tam pod tím dubem! Mezi těmi drvy!<br class="calibre11"/>
A Bůh, jenž lidstvo vykoupil svou krví,<br class="calibre11"/>
ať napraví vás!“ stařeček jim prál.</p>

<p class="mlpverse">A ti tři lotři hned se dali v cval<br class="calibre11"/>
až ke stromu, kde našli v kořání<br class="calibre11"/>
na osm měřic, soudě ze zdání,<br class="calibre11"/>
florinů zlatých, dobře ražených.<br class="calibre11"/>
Hned zájem o smrt mezi nimi ztich<br class="calibre11"/>
a zálibně se každý zadívá;<br class="calibre11"/>
tak nadchla je ta spousta zářivá,<br class="calibre11"/>
že sesedli se hnedka ke hromadě<br class="calibre11"/>
a nejhorší měl první slovo v radě:<br class="calibre11"/>
„Vemte si k srdci, co teď řeknu vám!<br class="calibre11"/>
Mám filipa, i když se mluvkou zdám.<br class="calibre11"/>
Bohové štěstí dar nám přinášejí,<br class="calibre11"/>
abychom žili v radosti a freji.<br class="calibre11"/>
Probijme lehce lehký výdělek!<br class="calibre11"/>
Sakra, můj Bože, kdo by to byl řek,<br class="calibre11"/>
že Štěstěna nám podá zlatý klíč!<br class="calibre11"/>
Teď musíme však zlato odnést pryč,<br class="calibre11"/>
ke mně či k vám, když chcete, drazí bratři;<br class="calibre11"/>
celý ten poklad nám teď přece patří;<br class="calibre11"/>
pak teprve nám kostka správně padne!<br class="calibre11"/>
Jenže to dobře nejde odnést za dne;<br class="calibre11"/>
lidé by řekli, že jsme loupežníci,<br class="calibre11"/>
a sotva bychom ušli šibenici.<br class="calibre11"/>
Musíme zlato odkliditi v noci<br class="calibre11"/>
tak mazaně, jak budeme jen moci.<br class="calibre11"/>
Proto mám návrh: Potáhneme losy,<br class="calibre11"/>
a komu padne, zařídí nám cosi;<br class="calibre11"/>
do města sběhne pěkně vesele<br class="calibre11"/>
a nakoupí nám, drazí přátelé,<br class="calibre11"/>
víno a chléb a tajně se s tím vrátí.<br class="calibre11"/>
Dva druzí zatím budou hlídkovati<br class="calibre11"/>
zde u pokladu. Když se neomešká,<br class="calibre11"/>
odnesem zlato přes noc ještě dneska<br class="calibre11"/>
a schováme je podle ujednání.“</p>

<p class="mlpverse">A potom sevřel ty tři losy v dlani<br class="calibre11"/>
a vyzval je, ať začnou losovat.<br class="calibre11"/>
Los na kumpána nejmladšího pad,<br class="calibre11"/>
a ten se pěšinou hned k městu stočil.<br class="calibre11"/>
A sotvaže těm dvěma zmizel z očí,<br class="calibre11"/>
řekl ten jeden zbylý tovaryš:</p>

<p class="mlpverse">„Že jsi můj bratr přísežný, to víš,<br class="calibre11"/>
a proto bych ti taky pomoh rád.<br class="calibre11"/>
Teď odešel náš třetí kamarád,<br class="calibre11"/>
se kterým tahle zlata hromada<br class="calibre11"/>
nám na třetinu spolu připadá.<br class="calibre11"/>
A co kdybych ji s trochou dobré vůle<br class="calibre11"/>
rozdělil pro nás jenom na dvě půle?<br class="calibre11"/>
Nebyl bych přítel? Nezasloužím vděk?“<br class="calibre11"/>
„Ale jak?“ prál ten druhý holomek.<br class="calibre11"/>
„Že máme zlato my, to dobře ví.<br class="calibre11"/>
Co udělat? Co se mu namluví?“</p>

<p class="mlpverse">A první lotr: „Umíš zamlčet,<br class="calibre11"/>
co ti teď řeknu? Tak ti povím hned,<br class="calibre11"/>
jak chytře se to všechno narafičí.“</p>

<p class="mlpverse">Druhý hned na to ve zločinném chtíči:<br class="calibre11"/>
„Mé slovo na to, neboj se, já nic!“</p>

<p class="mlpverse">„Jsme dva,“ řek první. „Mohu směle říc,<br class="calibre11"/>
že síla dvou je větší síly jedné.<br class="calibre11"/>
Vstaň, jakmile si po návratu sedne,<br class="calibre11"/>
jako bys chtěl s ním trochu polaškovat,<br class="calibre11"/>
a já mu zatím vrazím dýku do zad;<br class="calibre11"/>
ty jako v žertu se s ním taky sraz<br class="calibre11"/>
a svoji dýku do těla mu vraz!<br class="calibre11"/>
A pak se všechno zlato rozdělí<br class="calibre11"/>
jen mně a tobě, drahý příteli,<br class="calibre11"/>
pak ukojíme každičký svůj spád<br class="calibre11"/>
a budem hrát a bujně žertovat!“<br class="calibre11"/>
Tak dohodli se ti dva bídní vrazi,<br class="calibre11"/>
že svého druha ubijí a srazí.</p>

<p class="mlpverse">Ten nejmladší, jak cestou k městu táh,<br class="calibre11"/>
pořád jen viděl v mlsných představách<br class="calibre11"/>
krásu těch nových třpytných florinů.<br class="calibre11"/>
„Kdyby se, Bože, splnil sen mých snů<br class="calibre11"/>
a já měl celý poklad pro sebe!<br class="calibre11"/>
To věru žádný člověk pod nebem<br class="calibre11"/>
by nepřetrumfl takovýhle špás!“</p>

<p class="mlpverse">A nakonec náš nepřítel, zlý ďas,<br class="calibre11"/>
mu našeptal, ať opatří si jed,<br class="calibre11"/>
že tak svých kumpánů se zbaví hned.<br class="calibre11"/>
Ďábel ho viděl dřív už tak si vésti,<br class="calibre11"/>
že plným právem hnal ho do neštěstí.<br class="calibre11"/>
I rozhod se ten lump, než došel k městu,<br class="calibre11"/>
otrávit oba a pak ujít trestu.<br class="calibre11"/>
A rozběhl se, času nemaře,<br class="calibre11"/>
a žádal v městě apatykáře,<br class="calibre11"/>
ať spolehlivý jed mu hnedka smísí,<br class="calibre11"/>
kterým by doma vyhubit moh krysy<br class="calibre11"/>
a pohromu svých slepic, zlého tchoře,<br class="calibre11"/>
který, jak říkal, řádí v jeho dvoře;<br class="calibre11"/>
kdyby prý mohl, rád by shladil stopy<br class="calibre11"/>
té havěti, co v noci škody tropí.</p>

<p class="mlpverse">Ten apatykář vece: „Mám tu k mání<br class="calibre11"/>
takový jed, ať Bůh mou duši chrání,<br class="calibre11"/>
že v celém světě není živý tvor,<br class="calibre11"/>
který by sněd či vypil tenhle mor<br class="calibre11"/>
a nezcepeněl; dávka nepatrná,<br class="calibre11"/>
třeba jen zvíci pšeničného zrna,<br class="calibre11"/>
sklátí ho jistě v ještě kratší chvíli,<br class="calibre11"/>
nežli by člověk pěšky ušel míli,<br class="calibre11"/>
tak působivý, zhoubný je to jed.“</p>

<p class="mlpverse">Ten proklatec to pouzdro s jedem zved<br class="calibre11"/>
a hnedka zase rozběhl se dál<br class="calibre11"/>
a v příští ulici si obstaral<br class="calibre11"/>
tři baňaté a hodně velké láhve.<br class="calibre11"/>
Koupený jed pak rozlil do nich na dvé<br class="calibre11"/>
a třetí, pro něho, mu zbyla čistá.<br class="calibre11"/>
Po celou noc chtěl totiž z toho místa<br class="calibre11"/>
odnášet pryč ty svoje dukáty.<br class="calibre11"/>
A když ten bídák, Bohem proklatý,<br class="calibre11"/>
natočil víno do všech demižonů,<br class="calibre11"/>
vrátil se zase ke svým kompaňonům.</p>

<p class="mlpverse">Dál o tom mluvit ani třeba není.<br class="calibre11"/>
Jak zpunktovali jeho zavraždění,<br class="calibre11"/>
zabili ti dva svého kumpána.<br class="calibre11"/>
Pak jeden řekl: „Hra je dohraná,<br class="calibre11"/>
to by se teďka správně zapít mělo;<br class="calibre11"/>
a potom někde zahrabem to tělo!“</p>

<p class="mlpverse">A s těmi slovy z těch tří lahví zved<br class="calibre11"/>
právě tu láhev, ve které byl jed,<br class="calibre11"/>
a on i jeho kamarád z ní pili<br class="calibre11"/>
a oba padli umrlí v tu chvíli.</p>

<p class="mlpverse">O zřetelnějších známkách otravy<br class="calibre11"/>
sám Avicenna, myslím, sotva ví,<br class="calibre11"/>
když o tom píše ve svém <span class="mlpznakkurziva11b">Kánonu</span>,<br class="calibre11"/>
než jevili ti vrazi ve skonu!<br class="calibre11"/>
Tak smrt si vzala svoje na mordýřích<br class="calibre11"/>
a zahynul i jejich travič štíří.</p>

<p class="mlpverse">Zločine podlý, kletba na tě padne!<br class="calibre11"/>
Ó bezbožnosti! Mordování zrádné!<br class="calibre11"/>
Obžerství, hazard, hříšnost rozmařilá,<br class="calibre11"/>
rouhačství hrubé, které Kristu spílá<br class="calibre11"/>
ze zpupnosti a zvyku ve kletbách!<br class="calibre11"/>
Jak, člověče, to činit můžeš? Ach!<br class="calibre11"/>
Ty svému Tvůrci, z jehož vyšels rukou,<br class="calibre11"/>
jenž vykoupil tě krví svou a mukou!<br class="calibre11"/>
Jak zlotřilý a falešný jsi, běda!</p>

<p class="mlpverse">Nechť, lidé dobří, Bůh vám zhynout nedá<br class="calibre11"/>
a lakoty vás nepostihniž hřích!<br class="calibre11"/>
Nesu vám spásu v svatých odpustcích.<br class="calibre11"/>
Jen vyklopte své zlaťáky a groše,<br class="calibre11"/>
či prsten, lžíci stříbrnou či brože!<br class="calibre11"/>
Před touto svatou bulou skloňte šíje!<br class="calibre11"/>
Přistupte, ženy, vaše vina mi je<br class="calibre11"/>
vítána; jména do svých archů vpíši,<br class="calibre11"/>
nebeskou mějte za odměnu říši!<br class="calibre11"/>
Já rozhřešení dám vám za ofěru<br class="calibre11"/>
tak pěkně, hladce, že budete věru<br class="calibre11"/>
zas čisté jako novorozeňata.<br class="calibre11"/>
A Ježíš, duší medicína svatá,<br class="calibre11"/>
nechť poskytne vám útěchu své lásky;<br class="calibre11"/>
toť přec to nejlepší, dím bez nadsázky.</p>

<p class="mlpverse">Leč, panstvo, ještě bod ne nepatrný.<br class="calibre11"/>
Mám relikvie pěkné, bez poskvrny<br class="calibre11"/>
a odpustky jak nikdo z Anglie;<br class="calibre11"/>
sám papež vlastní rukou dal mi je.<br class="calibre11"/>
Chce-li snad z vás kdo ze zbožnosti v srdci<br class="calibre11"/>
dát ofěru a dostat absoluci,<br class="calibre11"/>
přistoupit stačí, stačí, aby klek;<br class="calibre11"/>
vy všichni máte mít můj odpustek!<br class="calibre11"/>
A v každém městě během vaší pouti<br class="calibre11"/>
nový a čerstvý mohu poskytnouti,<br class="calibre11"/>
to vše záleží jenom na podmínce,<br class="calibre11"/>
že groše dáte mi a berné mince.</p>

<p class="mlpverse">Je pro vás poctou, pánové a dámy,<br class="calibre11"/>
že odpustkář tak zdatný jede s vámi,<br class="calibre11"/>
zde rozhřešení můžete vždy najít<br class="calibre11"/>
při nehodách, jež cestou nastávají.<br class="calibre11"/>
Vždyť stane se a spadne někdo z vás<br class="calibre11"/>
při jízdě s koně; zlomí třeba vaz.<br class="calibre11"/>
Hle, panstvo, jak vás zajišťuji činně<br class="calibre11"/>
tím, že i já se přidal ke družině!<br class="calibre11"/>
Já odpustím vám hříchy, každý druh,<br class="calibre11"/>
i kdyby tělo opouštěl už duch.<br class="calibre11"/>
Hostinský zvlášť by měl si toho všímat,<br class="calibre11"/>
v hříšnosti, myslím, ze všech má tu primát!<br class="calibre11"/>
Jen obětuj, proč couváš nazpátek —<br class="calibre11"/>
a pěkně polib každý ostatek,<br class="calibre11"/>
vždyť je to za groš, rozvaž kaloun měšce!“</p>

<p class="mlpverse">„To tak!“ řek on, „Bůh ztrestal by mě těžce!<br class="calibre11"/>
Jako že doufám ve svou spásu, já tě!…<br class="calibre11"/>
Necháš mě líbat svoje staré gatě<br class="calibre11"/>
a svatým ostatkem chceš pyšnit se,<br class="calibre11"/>
ač je v nich otisk tvojí zadnice!<br class="calibre11"/>
Při svaté Heleně, co našla kříž,<br class="calibre11"/>
za moudí chtěl bych popadnout tě spíš,<br class="calibre11"/>
než dotknout se tvé schránky relikvií,<br class="calibre11"/>
a ufiknout je; pak by sis moh přijít<br class="calibre11"/>
a uschránit je v lejnu prasečím!“</p>

<p class="mlpverse">Odpustkář ani nehádal se s ním,<br class="calibre11"/>
tak vztekal se, že nevydal ni hlas.</p>

<p class="mlpverse">„Jaký je s tebou,“ hostinský řek, „špás?<br class="calibre11"/>
Křečci jak ty nic nerozumí hře!“</p>

<p class="mlpverse">To pobídlo však ctného rytíře,<br class="calibre11"/>
když slyšel smích, jak roste víc a víc:<br class="calibre11"/>
„Vše má své meze, dost těch tahanic!<br class="calibre11"/>
Pan odpustkář se snad už nerozčílí<br class="calibre11"/>
a zde pan hostinský, mně tolik milý,<br class="calibre11"/>
políbí jistě pana odpustkáře!<br class="calibre11"/>
Vy, odpustkáři, neodvraťte tváře,<br class="calibre11"/>
žertu a smíchu popřejte nám chvíli!“</p>

<p class="mlpverse">A dál jsme jeli, když se políbili.</p>

</div>
</body>
</html>