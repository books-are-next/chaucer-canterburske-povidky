<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Canterburské povídky</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection3">
<h2 class="mlpuroven2basne">Povídka půhončího</h2>

<p class="mlpverse">Půhončí v třmenech vylít do vztyku,<br class="calibre11"/>
vztek rozklepal ho jako osiku<br class="calibre11"/>
a rozběsnil se jako šílenec.</p>

<p class="mlpverse">„Pánové,“ zařval, „jenom jednu věc<br class="calibre11"/>
mi dovolte, já řeknu něco též;<br class="calibre11"/>
když strpěli jste fráterovu lež,<br class="calibre11"/>
mně, prosím, aby též se neodřeklo!<br class="calibre11"/>
Fráter se chlubil, že ví, co je peklo.<br class="calibre11"/>
To se ví, fráter patent na peklo má!<br class="calibre11"/>
Vždyť jsou tam všichni fráteři jak doma!<br class="calibre11"/>
Vezměte si to známé vyprávění,<br class="calibre11"/>
jak jeden fráter ve snu, ve vidění<br class="calibre11"/>
se propad až tam dolů, do pekel.<br class="calibre11"/>
Anděla s sebou za průvodce měl<br class="calibre11"/>
po strašných mukách všech těch dolních pater.<br class="calibre11"/>
A v celém pekle ani jeden fráter,<br class="calibre11"/>
ač jiných lotrů trpěly tam fůry!<br class="calibre11"/>
A tak se fráter zeptá: ‚To se shůry<br class="calibre11"/>
fráteři těší tak veliké přízni,<br class="calibre11"/>
že nevidím tu žádného v té trýzni?‘</p>

<p class="mlpverse">‚Kdež! Na milión jich tu muka snáší!‘<br class="calibre11"/>
mu anděl řek a ved ho k Satanáši.<br class="calibre11"/>
A Satanáši takhle vzadu rost<br class="calibre11"/>
jak lodní plachta širokánský chvost.<br class="calibre11"/>
‚Zvedni ten chvost,‘ řek anděl Satanovi,<br class="calibre11"/>
‚a ukaž zadek, ať se fráter doví,<br class="calibre11"/>
kde tady mají fráteři svou skrýš!‘<br class="calibre11"/>
A jak se ohon zvedal výš a výš,<br class="calibre11"/>
už jak roj včel se s hrozným hlukem řítí<br class="calibre11"/>
přímo z té černé Satanovy řiti<br class="calibre11"/>
hned dvacet tisíc pánů fráterů,<br class="calibre11"/>
proleze v pekle každou mezeru,<br class="calibre11"/>
a hned zas honem všichni jako mšice<br class="calibre11"/>
ďáblovi lezou zpátky do zadnice!<br class="calibre11"/>
Ten spustil ohon a zas tiše spal.<br class="calibre11"/>
Když dosyta se fráter nakoukal<br class="calibre11"/>
na zatracenců nářek úpěnlivý,<br class="calibre11"/>
zpět ducha vdech mu Bůh náš milostivý,<br class="calibre11"/>
a on se vzbudil, přišel k sobě zas.<br class="calibre11"/>
Tou hrůzou však se ještě stále třás,<br class="calibre11"/>
nešel mu z mysli onen ďáblův kráter,<br class="calibre11"/>
kde skončí on a každý jiný fráter.<br class="calibre11"/>
Bůh žehnej všem, jen frátera vem ďas;<br class="calibre11"/>
mé povídce teď věnujte svůj čas!“</p>

<p class="mlpverse">V Yorkshiru, myslím, že je krajina ta,<br class="calibre11"/>
které se říká holderneská blata.<br class="calibre11"/>
Mnich, který patřil k žebravé té slotě,<br class="calibre11"/>
tam kázával a chodil po žebrotě.<br class="calibre11"/>
A tenhle fráter jednou v kostele<br class="calibre11"/>
pustil se zase ve své dílo zlé<br class="calibre11"/>
a přinutit chtěl lidi především,<br class="calibre11"/>
k zádušním aby upsali se mším,<br class="calibre11"/>
a proboha, prý aby přispěli<br class="calibre11"/>
svým podílem na nové kostely,<br class="calibre11"/>
na služby boží k větší Jeho slávě,<br class="calibre11"/>
a ne snad těm, kdož všechno zhltnou dravě,<br class="calibre11"/>
ač vlastního dost mají bohatství,<br class="calibre11"/>
jako jsou páni mniši z opatství,<br class="calibre11"/>
jimž, zaplať Pánbůh, opasek až puká.<br class="calibre11"/>
„Zádušní mše,“ tak kázal, „zmírní muka<br class="calibre11"/>
mladých i starých nebožtíků z přízně,<br class="calibre11"/>
zvlášť jestliže se odzpívají svižně;<br class="calibre11"/>
ne že by proto farář vážil méně,<br class="calibre11"/>
i když vám zpívá jenom jednu denně.<br class="calibre11"/>
Sem, tady je ta rychlá cesta k nebi!<br class="calibre11"/>
Nač mají vaše drahé drásat hřeby<br class="calibre11"/>
a háky v očistci a plameny?<br class="calibre11"/>
Sem! Pro Kristovo drahé spasení!“</p>

<p class="mlpverse">A když tím skončil, tenhle šelma starý<br class="calibre11"/>
od lidí vybral příspěvky a dary,<br class="calibre11"/>
řek <span class="mlpznakkurziva11b">qui cum patre</span><a href="../Text/canterburske_povidky_034.html#_ftn14" title="" class="pcalibre1 pcalibre" id="_ftnref14"><span class="msofootnotereference"><span class="calibre12"><span class="msofootnotereference"><span class="calibre13">[14]</span></span></span></span></a> a
už nečekal,<br class="calibre11"/>
sebral svůj tlumok a hned spěchal dál.<br class="calibre11"/>
S kovanou holí, s kutnou podkasanou<br class="calibre11"/>
vlez do všech domů, nic nenechal stranou,<br class="calibre11"/>
sýr, mouku, zrní, všecko bral, co moh.<br class="calibre11"/>
Hůl jeho druha zdobil zase roh;<br class="calibre11"/>
ten slonové měl k psaní desky dvě<br class="calibre11"/>
a vyleštěným rydlem pečlivě,<br class="calibre11"/>
jak tak stál vedle, psal si seznam jmen<br class="calibre11"/>
těch, od kterých byl něčím obdařen,<br class="calibre11"/>
prý aby modlitbou jim dík moh vzdát.<br class="calibre11"/>
„Pšenici dejte, žito nebo slad,<br class="calibre11"/>
či boží koláček, i sýr to spraví,<br class="calibre11"/>
dejte, co chcete, nejsme vyběraví,<br class="calibre11"/>
groš na mši dejte, grošík, v němž je spása,<br class="calibre11"/>
či, máte-li, flák soleného masa<br class="calibre11"/>
či kousek přikrývky, mé drahé dámy;<br class="calibre11"/>
už píšu, sestro, co z vás která dá mi,<br class="calibre11"/>
špek, hovězí, my za vše vzdáme vděk!“</p>

<p class="mlpverse">A za nimi šel statný pacholek,<br class="calibre11"/>
čeledín z jejich hospody, a v pytli<br class="calibre11"/>
vlek vše, co dostali, nic neodmítli.<br class="calibre11"/>
A sotva z domu pokročili dál,<br class="calibre11"/>
hned z tabulek ten fráter vymazal<br class="calibre11"/>
zapsaná jména oněch dárců všech;<br class="calibre11"/>
jen pro šprým byli mu a pro posměch.<br class="calibre11"/>
(„Lžeš, biřici!“ hned fráter začal řvát.<br class="calibre11"/>
„Pro Matku Boží, klid, proč nadávat!“<br class="calibre11"/>
vpad hostinský. „Jen žádný strach, jen dál!“<br class="calibre11"/>
„Ba,“ kývl biřic, „koho bych se bál!“)</p>

<p class="mlpverse">Dům od domu se táh ten klášterník,<br class="calibre11"/>
až přišel ke statku, kde už si zvyk,<br class="calibre11"/>
že pořádně se vždycky poměli.<br class="calibre11"/>
A hospodáře zastal v posteli,<br class="calibre11"/>
neboť byl právě vážně nemocen.</p>

<p class="mlpverse">„Ó, <span class="mlpznakkurziva11b">Deus hic</span><a href="../Text/canterburske_povidky_034.html#_ftn15" title="" class="pcalibre1 pcalibre" id="_ftnref15"><span class="msofootnotereference"><span class="calibre12"><span class="msofootnotereference"><span class="calibre13">[15]</span></span></span></span></a>,
Tomáši, dobrý den,<br class="calibre11"/>
můj příteli!“ řek fráter šveholící.<br class="calibre11"/>
„Bůh splať vám, Tomáši, zde na lavici<br class="calibre11"/>
jsem často sedával a jako pán<br class="calibre11"/>
příjemnou krmí býval častován!“</p>

<p class="mlpverse">A z lavice hned kočku odsunul<br class="calibre11"/>
a položil tam klobouk svůj<br class="calibre11"/>
a hůl i tlumok svůj a sám se uvelebil.<br class="calibre11"/>
Kompaňon jeho tam s ním právě nebyl,<br class="calibre11"/>
šel s čeledínem napřed do města,<br class="calibre11"/>
kde na herberku spával na cestách.</p>

<p class="mlpverse">„Ó, drahý mistře,“ šeptal nemocný,<br class="calibre11"/>
„už jste tu nebyl víc než čtrnáct dní;<br class="calibre11"/>
jak se vám zatím vedlo od března?“</p>

<p class="mlpverse">„Dřel jsem,“ dí fráter, „Bůh to dobře zná,<br class="calibre11"/>
a obzvláště za vaše spasení<br class="calibre11"/>
jsem obětoval vzácné modlení,<br class="calibre11"/>
i za ostatní naše přátele.<br class="calibre11"/>
A po mši dnes ve vašem kostele<br class="calibre11"/>
jsem kázal, po sprostu, nu, však mě znáte,<br class="calibre11"/>
ne docela, co říká Písmo svaté;<br class="calibre11"/>
tomu je někdy těžko rozumět,<br class="calibre11"/>
tož rozvádím to do jasnějších vět.<br class="calibre11"/>
Takové glosy, to je krásná věc;<br class="calibre11"/>
litera vraždí, jak dí učenec.<br class="calibre11"/>
I učil jsem tam činům charity<br class="calibre11"/>
a k pravým účelům dát dary ty.<br class="calibre11"/>
Měl jste tam paní — ach, kdepak je teď?“</p>

<p class="mlpverse">„Na dvoře, myslím,“ zněla odpověď,<br class="calibre11"/>
„bude tu ale nazpátek v tu ránu.“</p>

<p class="mlpverse">„Vítejte, mistře! Ach, při svatém Janu,“<br class="calibre11"/>
vykřikla žena, „jak se vede, hosti?“</p>

<p class="mlpverse">Tu fráter povstal s pravou zdvořilostí,<br class="calibre11"/>
do vychudlé své náruče ji stisk,<br class="calibre11"/>
políbil sladce, a už jel mu pysk<br class="calibre11"/>
jak švitornému vrabci: „Krásně, paní,<br class="calibre11"/>
tak jako každému, kdo k vám se sklání!<br class="calibre11"/>
Dík Bohu, že vám život dal a duši;<br class="calibre11"/>
znám sotva ženu, které víc to sluší<br class="calibre11"/>
po celé obci; jste jak obraz sladký!“</p>

<p class="mlpverse">„Kéž Bůh napraví moje nedostatky,“<br class="calibre11"/>
dí ona, „vy však milý jste vždy host!“</p>

<p class="mlpverse">„Dík, paní, znám už vaši laskavost.<br class="calibre11"/>
Leč prosil bych vás nyní o svolení,<br class="calibre11"/>
jestliže vám to proti mysli není,<br class="calibre11"/>
já s Tomášem bych mluvil chvilku rád.<br class="calibre11"/>
Ti faráři se nenaučí znát<br class="calibre11"/>
svědomí jemné, pranic nevědí!<br class="calibre11"/>
A já vždy hořím láskou k zpovědi.<br class="calibre11"/>
Petra i Pavla studoval jsem z knih<br class="calibre11"/>
a jako rybář duší křesťanských<br class="calibre11"/>
chci, aby zisky rostly Ježíši,<br class="calibre11"/>
a šířit zákon je mou snahou vší.“</p>

<p class="mlpverse">„Jen, drahý pane, jak sám uznáváte;<br class="calibre11"/>
a vyčiňte mu, při Trojici svaté!<br class="calibre11"/>
Je nerudný jak starý mravenec,<br class="calibre11"/>
třebaže já mu splním každou věc.<br class="calibre11"/>
Ač každé noci zahřát se ho snažím<br class="calibre11"/>
a objímám ho nohama i paží,<br class="calibre11"/>
jak čuně chrouní, jen se obrací,<br class="calibre11"/>
a dál s ním nemám žádnou legraci.<br class="calibre11"/>
Ať dělám co chci, on mě nesnáší.“</p>

<p class="mlpverse">„Ó Tomáši, <span class="mlpznakkurziva11b">je vous dis</span>,
Tomáši!<br class="calibre11"/>
Toť dílo ďáblovo, to nesmí být!<br class="calibre11"/>
Hněv může Boha hodně urazit;<br class="calibre11"/>
pár slovy chci vás vyvést z toho bludu.“</p>

<p class="mlpverse">„Však, mistře,“ řekla žena, „dřív než půjdu,<br class="calibre11"/>
co chcete jíst? Hned dám se do chystání.“</p>

<p class="mlpverse">On na to: „<span class="mlpznakkurziva11b">Je vous dis sans
doute</span><a href="../Text/canterburske_povidky_034.html#_ftn16" title="" class="pcalibre1 pcalibre" id="_ftnref16"><span class="msofootnotereference"><span class="calibre12"><span class="msofootnotereference"><span class="calibre13">[16]</span></span></span></span></a>,
má paní,<br class="calibre11"/>
z kapouna játra postačí mi třeba<br class="calibre11"/>
s krajíčkem bílým domácího chleba.<br class="calibre11"/>
Pečenou kančí hlavu též mám rád<br class="calibre11"/>
(ne však, že smrt bych zvířeti chtěl přát),<br class="calibre11"/>
a to mi stačí, to bych měl až dost,<br class="calibre11"/>
já nemám v lásce žádnou hltavost.<br class="calibre11"/>
Můj duch má totiž výživu svou z Písma<br class="calibre11"/>
a moje tělo poutá kázeň přísná<br class="calibre11"/>
a bdělost, až jsem ztratil apetit.<br class="calibre11"/>
Neračte, paní, mi to za zlé mít,<br class="calibre11"/>
že odhaluji intimní své taje,<br class="calibre11"/>
však Bůh ví, že jen málo lidí zná je!“</p>

<p class="mlpverse">„A, pane,“ řekla, „ještě jednu věc.<br class="calibre11"/>
Mně před nedávnem umřel kojenec,<br class="calibre11"/>
jak jste tu byl, dva týdny tomu není.“</p>

<p class="mlpverse">„Ba, jeho skon jsem viděl ve zjevení,“<br class="calibre11"/>
řekl ten fráter, „doma v dormitoři.<br class="calibre11"/>
Už za hodinku, co tu zemřel v hoři,<br class="calibre11"/>
byla mu dána v nebi věčná sláva;<br class="calibre11"/>
ví Bůh, že moje vize byla pravá!<br class="calibre11"/>
kostelník a špitálník to zhléd,<br class="calibre11"/>
oba dva bratří po padesát let,<br class="calibre11"/>
a oba mohou, vzdán buď Bohu dík,<br class="calibre11"/>
své jubileum oslavit a jít.<br class="calibre11"/>
A já jsem vstal a v kruhu bratří svých<br class="calibre11"/>
jsem cítil slzy kanout po lících.<br class="calibre11"/>
Nebylo zvonů zvonění a šum,<br class="calibre11"/>
jen jedna píseň, a to <span class="mlpznakkurziva11b">Te deum</span>;<br class="calibre11"/>
a já se ještě modlil k Ježíši<br class="calibre11"/>
dík za zjevení. I ta nejtišší<br class="calibre11"/>
modlitba naše, pane můj a paní,<br class="calibre11"/>
má větší vliv na boží slitování,<br class="calibre11"/>
a více božích tajemství jsme znalí<br class="calibre11"/>
než laikové, i kdyby byli králi.<br class="calibre11"/>
My žijem v chudobě a v odříkání,<br class="calibre11"/>
zatímco laici žijí z břicha cpaní<br class="calibre11"/>
jídlem a pitím, v hrubé rozkoši.<br class="calibre11"/>
Nás touha světská jenom pohorší.<br class="calibre11"/>
Boháč a Lazar pili z různých číší,<br class="calibre11"/>
proto i jejich odměna se liší.<br class="calibre11"/>
Kdo chceš se modlit, v půstu žij a v ctnosti,<br class="calibre11"/>
syť svoji duši, tělem však se posti!<br class="calibre11"/>
My žijeme dle slova apoštola,<br class="calibre11"/>
stačí nám šat a prostá strava holá.<br class="calibre11"/>
Že duše fráterů je postem čista,<br class="calibre11"/>
modlitby naše dojdou sluchu Krista.</p>

<p class="mlpverse">Hle, Mojžíš po dnů čtyřicet a nocí<br class="calibre11"/>
se postil, dřív než velký Bůh v své moci<br class="calibre11"/>
promluvil k němu na Sinajské hoře.<br class="calibre11"/>
Dím, s prázdným žaludkem a půstem zmořen<br class="calibre11"/>
tam dostal Zákon boží rukou psaný;<br class="calibre11"/>
a Eliáš, jak dobře víte sami,<br class="calibre11"/>
na hoře Oreb, než mu popřál sluch<br class="calibre11"/>
ten lékař duší, na výsostech Bůh,<br class="calibre11"/>
umrtvil půstem tělesnou svou schránku.</p>

<p class="mlpverse">Anebo Árón, strážce svatostánku,<br class="calibre11"/>
a ostatní ti všichni velekněží,<br class="calibre11"/>
když do chrámu šli, jak jim přináleží,<br class="calibre11"/>
obřady provést, pomodlit se za lid,<br class="calibre11"/>
nic opojného nedali si nalít,<br class="calibre11"/>
co rozpaluje ohněm v útrobách,<br class="calibre11"/>
leč v odříkání dleli v modlitbách,<br class="calibre11"/>
by nestihla je smrt. Ať každý ví,<br class="calibre11"/>
že chodili se modlit střízliví!<br class="calibre11"/>
To pamatujte! Na tom dosti máte.<br class="calibre11"/>
Náš Kristus Pán, jak praví Písmo svaté,<br class="calibre11"/>
nám příklad půstu dal a modliteb.<br class="calibre11"/>
A proto fráter žebrá o svůj chléb,<br class="calibre11"/>
jsa oddán chudobě a odříkání,<br class="calibre11"/>
pokoře mírné, chtíčů potírání<br class="calibre11"/>
a ústrkům, jimž svatost propadá tu,<br class="calibre11"/>
soucitu, pláči a též celibátu.<br class="calibre11"/>
Vidíte, proto naše modlení<br class="calibre11"/>
Bůh na výsostech spíše ocení —<br class="calibre11"/>
to mluvím o nás, bratřích žebravých —<br class="calibre11"/>
než vaše, anžto obžerství je hřích.<br class="calibre11"/>
Neboť i z ráje, jak to každý ví,<br class="calibre11"/>
byl člověk vyhnán pro své obžerství,<br class="calibre11"/>
a tam si ještě cudně ved a zdárně!</p>

<p class="mlpverse">Tomáši, slyšte, nechci mluvit marně!<br class="calibre11"/>
Ač pro to v Písmu nemám texty žádné,<br class="calibre11"/>
přec jako ulité to na nás padne,<br class="calibre11"/>
co pravil Kristus o žebravých bratřích;<br class="calibre11"/>
určitě nám to jeho slovo patří<br class="calibre11"/>
o chudých duchem, které blahoslaví.<br class="calibre11"/>
Řekněte z bible na svůj rozum zdravý,<br class="calibre11"/>
zda jeho slovo nám spíš neplatí<br class="calibre11"/>
než mnichům, co jsou hříšně bohatí?<br class="calibre11"/>
Fuj na tu jejich nádheru a žraní!<br class="calibre11"/>
Pro jejich smilstvo mám jen pohrdání.</p>

<p class="mlpverse">Jak Jovinián se mi vždycky zdají,<br class="calibre11"/>
velryby tlusté, jen se kolébají<br class="calibre11"/>
jak labutě, jsou jako láhve vína<br class="calibre11"/>
a pěkně umí uctít Hospodina,<br class="calibre11"/>
když za mrtvé čtou žalm, co napsal David,<br class="calibre11"/>
a začnou: ‚Škyt! <span class="mlpznakkurziva11b">Cor meum eructavit!</span><a href="../Text/canterburske_povidky_034.html#_ftn17" title="" class="pcalibre1 pcalibre" id="_ftnref17"><span class="msofootnotereference"><span class="calibre12"><span class="msofootnotereference"><span class="calibre13">[17]</span></span></span></span></a>‘<br class="calibre11"/>
Kdo čerpá hlouběj v Jeho slova studni<br class="calibre11"/>
než my, tak chudí, pokorní a cudní?<br class="calibre11"/>
A nejen sluchem — slovo je náš čin!<br class="calibre11"/>
A proto k nebi letem sokolím<br class="calibre11"/>
se vzduchem nesou naše obětiny<br class="calibre11"/>
křesťanské lásky, cudnosti a dřiny<br class="calibre11"/>
žebravých mnichů, rovnou v boží uši!<br class="calibre11"/>
Ba, Tomáši, tak jako že mám duši,<br class="calibre11"/>
a při tom světci, jenž se Ivo zove,<br class="calibre11"/>
že jste náš druh, zlí vyhnou se vám dnové!<br class="calibre11"/>
My dnem i nocí ve své kapitule<br class="calibre11"/>
prosíme Krista, aby ze své vůle<br class="calibre11"/>
vám zdraví dal a schopnost už se hnout!“</p>

<p class="mlpverse">„Bůh ví,“ řek on, „že žádný ten můj oud<br class="calibre11"/>
to necítí, a myslím, při Ježíši,<br class="calibre11"/>
že za ta léta ze mne různí mniši<br class="calibre11"/>
dost vytáhli; a líp mi pořád není.<br class="calibre11"/>
Už mě to stálo skoro celé jmění.<br class="calibre11"/>
Penízky, sbohem! Jen se zapráší!“</p>

<p class="mlpverse">Ten fráter na to: „Tak vy, Tomáši?<br class="calibre11"/>
Proč třeba sahat k různým fráterům?<br class="calibre11"/>
Nač zkoušet různých mastičkářů um,<br class="calibre11"/>
když lékaře tu máte nad lékaře?<br class="calibre11"/>
To za vrtkavost vaši Bůh vás káře.<br class="calibre11"/>
Což myslíte, že já nebo můj řád<br class="calibre11"/>
se modlit neumí? To sotva snad!<br class="calibre11"/>
Dost dal jste? Špatný vtip! To se vám zdálo:<br class="calibre11"/>
jste nemocný, že dal jste příliš málo!</p>

<p class="mlpverse">‚Dej tomu řádu ovsa čtyři koše!‘<br class="calibre11"/>
‚A tamtomu zas dvacet čtyři groše!‘<br class="calibre11"/>
‚A halíř fráteru, a už ať běží!‘<br class="calibre11"/>
Ne, Tomáši, to pomohlo by stěží!<br class="calibre11"/>
Co platí grošík na dvanácte dílů?<br class="calibre11"/>
Věc vcelku má vždy mnohem větší sílu<br class="calibre11"/>
než po kouskách. Já bych vám nedoved,<br class="calibre11"/>
Tomáši, mazat kolem huby med:<br class="calibre11"/>
vy chcete naši dřinu bez troníka!<br class="calibre11"/>
Ale sám Bůh, jenž stvořil svět, nám říká,<br class="calibre11"/>
že dělník vždycky hoden je své mzdy.<br class="calibre11"/>
Tomáši! Nechci vaše poklady<br class="calibre11"/>
sám pro sebe, leč protože náš řád<br class="calibre11"/>
se za vás pilně modlí napořád,<br class="calibre11"/>
chci něčím přispět naší církvi svaté.<br class="calibre11"/>
Tomáši! Příklad pro to dílo máte;<br class="calibre11"/>
hle, Tomáš z Indie; ten život celý<br class="calibre11"/>
vše obětoval jenom na kostely!<br class="calibre11"/>
Ležíte tady, v duši prchlost vzteklá,<br class="calibre11"/>
kterou vám srdce pálí ďábel z pekla,<br class="calibre11"/>
a nadáváte ženě nevinné,<br class="calibre11"/>
té světici, když k vám se přivine.<br class="calibre11"/>
Tomáši, věřte, nebručte už na ni,<br class="calibre11"/>
jen vaše dobro chce ta vaše paní!<br class="calibre11"/>
To slovo vždycky mějte na srdci,<br class="calibre11"/>
slyšte, co o tom praví mudrci:<br class="calibre11"/>
‚Nehraj si na lva ve své domácnosti,<br class="calibre11"/>
netiskni svoji čeleď bez milosti<br class="calibre11"/>
a druhy sobě rovné neodpuď!‘<br class="calibre11"/>
Tomáši, říkám, opatrný buď,<br class="calibre11"/>
ať neprobudíš ve své hrudi hada,<br class="calibre11"/>
jenž trávou plazí se a jehož zrada<br class="calibre11"/>
najednou uštkne! Buď si vědom, synu,<br class="calibre11"/>
a trpělivě poslyš, co má vinu<br class="calibre11"/>
na tisícovek mužů bezživotí:<br class="calibre11"/>
jen hádky s milenkou anebo s chotí!<br class="calibre11"/>
A vy s tou svojí mírnou světicí<br class="calibre11"/>
nač vyvolával byste různici?<br class="calibre11"/>
Tak krutý není věru žádný plaz,<br class="calibre11"/>
když náhodou mu šlápneš na ocas,<br class="calibre11"/>
jak umí býti ženy rozhněvané;<br class="calibre11"/>
taková jenom po své pomstě plane.<br class="calibre11"/>
Hněv, mezi sedmi, smrtelný je hřích<br class="calibre11"/>
a odporný je Bohu v nebesích<br class="calibre11"/>
a hubí ony, kdož se znesváří.<br class="calibre11"/>
To vědí i ti hloupí faráři,<br class="calibre11"/>
že z hněvu vraždou prolévá se krev.<br class="calibre11"/>
Ba, slouhou pýchy po pravdě je hněv.<br class="calibre11"/>
O tom, jak hněvem bolesti se jitří,<br class="calibre11"/>
bych tu moh mluvit třeba do pozítří!<br class="calibre11"/>
A tak se stále modlím, den i noc,<br class="calibre11"/>
ať prchlivcům Bůh nedopřává moc!<br class="calibre11"/>
Nic horšího a truchlejšího není<br class="calibre11"/>
než prchlivec u velkém postavení.</p>

<p class="mlpverse">Byl jednou jeden prchlý potentát<br class="calibre11"/>
(dí Seneca) a v době té, kdy vlád,<br class="calibre11"/>
dva vyjeli si páni vznešení;<br class="calibre11"/>
a tu se stalo z vůle Štěstěny,<br class="calibre11"/>
že zpátky navrátil se jeden jen.<br class="calibre11"/>
Ten rytíř před vládce byl přiveden,<br class="calibre11"/>
jenž prál: ‚Tys druha zavraždil, a též<br class="calibre11"/>
sám za tu vraždu smrtí zahyneš!‘<br class="calibre11"/>
A jinému děl z rytířského stavu:<br class="calibre11"/>
‚Ty jdi, a odvedeš ho na popravu!‘<br class="calibre11"/>
A jak šli tam, kde ještě tentýž den<br class="calibre11"/>
náš odsouzenec měl být utracen,<br class="calibre11"/>
potkal je ten, jenž mrtev už se zdál.</p>

<p class="mlpverse">A tak si řekli, pročpak chodit dál,<br class="calibre11"/>
a oba vedli k vládci jako dřív<br class="calibre11"/>
a řekli: ‚Pane, tady stojí živ<br class="calibre11"/>
rytířův druh, a není zabitý!‘<br class="calibre11"/>
‚Tak tedy umřeš,‘ zařval. ‚Ty i ty!<br class="calibre11"/>
Jako že zdráv jsem, na smrt všichni tři!‘<br class="calibre11"/>
A prvnímu pak řekl rytíři:<br class="calibre11"/>
‚Umřeš, neb já tě poslal na popravu!‘<br class="calibre11"/>
A druhému: ‚Ty taky ztratíš hlavu,<br class="calibre11"/>
že způsobil jsi svému druhu smrt!‘<br class="calibre11"/>
A ke třetímu: ‚Ty jsi zase zhrd<br class="calibre11"/>
mým rozkazem, a tíms pad do záhuby!‘<br class="calibre11"/>
A tak je potom všechny tři dal ubít.</p>

<p class="mlpverse">Kambyses prchlý byl též opilec<br class="calibre11"/>
a vždy se nadchl pro hanebnou věc.<br class="calibre11"/>
A tu se stalo, podle starých zpráv,<br class="calibre11"/>
že jeho dvořan, jenž ctil dobrý mrav,<br class="calibre11"/>
mu v rozhovoru řekl jeden den:<br class="calibre11"/>
‚Pán příliš hříšný bývá zatracen,<br class="calibre11"/>
a opilství lze za velkou mít hanu<br class="calibre11"/>
každému z lidí, obzvláště však pánu.<br class="calibre11"/>
Za pánem, aniž ví, se stále točí<br class="calibre11"/>
až příliš mnoho uší, příliš očí.<br class="calibre11"/>
Pro lásku boží, pane, pijte méně,<br class="calibre11"/>
vždyť víno lidi do záhuby žene,<br class="calibre11"/>
že ztrácí schopnost rozumu a oudů!‘</p>

<p class="mlpverse">‚Ne! Dokážu ti lživost tvého soudu,<br class="calibre11"/>
sám uvidíš,‘ ten Kambyses mu řek,<br class="calibre11"/>
‚že víno nemá tak zlý účinek!<br class="calibre11"/>
Mě žádné víno světa neochromí,<br class="calibre11"/>
natožpak zraky aby zastřelo mi!‘<br class="calibre11"/>
A schválně, na posměch si nechal dát<br class="calibre11"/>
stokrát víc vína, než pil dosavad.<br class="calibre11"/>
A pak ten bídák ve své vzteklé zlobě<br class="calibre11"/>
dal dvořanova synka přivést k sobě<br class="calibre11"/>
a před sebe si dal ho postavit.<br class="calibre11"/>
A potom náhle lučiště své chyt,<br class="calibre11"/>
až k uchu napjal jeho tětivu,<br class="calibre11"/>
šíp drnk — a chlapec nebyl naživu.<br class="calibre11"/>
‚Tak pověz, zda mám pevnou ruku!‘ řek,<br class="calibre11"/>
‚zda působí mi víno na mozek<br class="calibre11"/>
anebo zdali zastřelo mi zrak?‘</p>

<p class="mlpverse">Co na to dvořan odpověděl pak?<br class="calibre11"/>
Co spravil řečí, když mu synek pad!<br class="calibre11"/>
Neradno proto s velmoži si hrát;<br class="calibre11"/>
a proto kývni, zapěj <span class="mlpznakkurziva11b">Placebo</span><a href="../Text/canterburske_povidky_034.html#_ftn18" title="" class="pcalibre1 pcalibre" id="_ftnref18"><span class="msofootnotereference"><span class="calibre12"><span class="msofootnotereference"><span class="calibre13">[18]</span></span></span></span></a>,<br class="calibre11"/>
ledaže chudák stál by před tebou,<br class="calibre11"/>
tomu si vyčti každý jeho hřích,<br class="calibre11"/>
ne pánu však, i kdyby peklo zdvih!</p>

<p class="mlpverse">Perský král Cyrus v zlobě rozlícené<br class="calibre11"/>
zavalil řeku Gyndes u pramene,<br class="calibre11"/>
že utopil v ní jednou svého koně,<br class="calibre11"/>
když dobýt si táh slávy v Babylóně.<br class="calibre11"/>
Řeka tím byla téměř vysušena,<br class="calibre11"/>
že přebrodit ji lehce mohla žena.</p>

<p class="mlpverse">Hle, co nám káže slovo Učitele!<br class="calibre11"/>
‚Prchlivce nikdy neměj za přítele<br class="calibre11"/>
a nechoď tam, kde zuří bláznův vztek,<br class="calibre11"/>
bys nelitoval!‘ Co bych více řek?</p>

<p class="mlpverse">Tomáši, bratře, pravím spravedlivě<br class="calibre11"/>
jak smírčí soudce, nemračte se křivě!<br class="calibre11"/>
Vztek je nůž ďáblův, co chce vaši krev,<br class="calibre11"/>
vám nejhůř škodí ten váš vlastní hněv.<br class="calibre11"/>
Jen se mi svěřte, že je vám to líto?“</p>

<p class="mlpverse">„Ne!“ výkřik chorý, „svatý Šimon ví to,<br class="calibre11"/>
že faráři jsem dnes už při zpovědi<br class="calibre11"/>
pověděl vše, co na duši mi sedí;<br class="calibre11"/>
nač o tom vésti další hovory,<br class="calibre11"/>
leda bych sám chtěl, z vlastní pokory.“</p>

<p class="mlpverse">„Tak přispějte, ať klášter vystavíme!“<br class="calibre11"/>
řek mnich. „My škeble s ústřicemi jíme,<br class="calibre11"/>
zatímco druzí hostiny si strojí;<br class="calibre11"/>
leč přes to vše, co nás ta stavba stojí,<br class="calibre11"/>
až na základy nestojí z ní nic;<br class="calibre11"/>
podlahy máme, Bůh ví, bez dlaždic,<br class="calibre11"/>
a to jsme dlužni, považte si jen,<br class="calibre11"/>
čtyřicet dobrých liber za kámen.<br class="calibre11"/>
Pomozte, pro Něj, který peklo zvlád,<br class="calibre11"/>
ať nemusíme knihy rozprodat;<br class="calibre11"/>
vždyť když vám, laikům, naše moudrost schází,<br class="calibre11"/>
svět se tím vrhá do zmaru a zkázy.<br class="calibre11"/>
Kdo žít nám odpírá, zda nezháší<br class="calibre11"/>
sluneční záři, milý Tomáši,<br class="calibre11"/>
a neuvrhá do temnoty svět?<br class="calibre11"/>
Kdo jako my vzor práce je a věd?<br class="calibre11"/>
A dávno trvá už ten úděl náš!<br class="calibre11"/>
Už Elizeus a též Eliáš<br class="calibre11"/>
frátery byli, jak dí skripta psaná,<br class="calibre11"/>
a žebravými, díky vůli Pána!<br class="calibre11"/>
Tak pomoz nám, pro jeho svaté jméno!“<br class="calibre11"/>
A při tom fráter klek si na koleno.</p>

<p class="mlpverse">Ten chorý zuřil skoro k zbláznění<br class="calibre11"/>
a byl by frátra spálil v plameni<br class="calibre11"/>
za to, jak žvanil, hnusný pokrytec.<br class="calibre11"/>
I řekl mu: „Ba, dám vám jednu věc,<br class="calibre11"/>
jež doposavad ještě patří mně.<br class="calibre11"/>
Že jsem váš bratr, díte upřímně?“<br class="calibre11"/>
„Tak,“ řekl fráter, „věřte mi! Už psaní<br class="calibre11"/>
s pečetí naší dal jsem vaší paní.“</p>

<p class="mlpverse">„No dobrá, dokud naživu jsem tu,<br class="calibre11"/>
dám svatému teď něco konventu<br class="calibre11"/>
a hnedka vám to svěřím do ruky,<br class="calibre11"/>
jen za jediné ovšem záruky:<br class="calibre11"/>
chci, abyste to, bratře, rozdělil<br class="calibre11"/>
a všichni frátři měli rovný díl!<br class="calibre11"/>
To přísahejte, jak jsem vám teď řek,<br class="calibre11"/>
bez úskoků a bez všech vytáček!“</p>

<p class="mlpverse">„V té přísaze ať víra má mě chrání!“<br class="calibre11"/>
řek fráter ten a stvrdil rukoudáním.<br class="calibre11"/>
„Mé slovo na to! Budu v slibu stát!“</p>

<p class="mlpverse">„Tak dejte ruku na konec mých zad,“<br class="calibre11"/>
řek nemocný, „tam ruka hledající<br class="calibre11"/>
objeví hnedka, právě pod zadnicí,<br class="calibre11"/>
to, co je dosud dobře schováno.“</p>

<p class="mlpverse">„Ach,“ řek si fráter, „už mám vyhráno!“<br class="calibre11"/>
A vnořil ruku až k té zadní průrvě<br class="calibre11"/>
a už měl radost, jaký poklad urve.<br class="calibre11"/>
A nemocný, když ruku frátra cítil,<br class="calibre11"/>
jak mu tam šmátrá vzadu kolem řiti,<br class="calibre11"/>
do jeho dlaně pustil hlučný pšouk,<br class="calibre11"/>
že žádný valach tak by nezahouk,<br class="calibre11"/>
když táhne vůz, tak zahřměl z plných střev.</p>

<p class="mlpverse">Tu fráter vylít jako lítý lev:<br class="calibre11"/>
„Ty zrádný chlape, pro Kristovy kosti,<br class="calibre11"/>
tu potupu mi splatíš bez milosti,<br class="calibre11"/>
ten pšouk ti přijde draho, jen se těš!“</p>

<p class="mlpverse">Vtom čeleď, která slyšela tu řež,<br class="calibre11"/>
vpadla a hnedka ven s tím klášterníkem!<br class="calibre11"/>
Šel zamračeně, se zuřivým křikem,<br class="calibre11"/>
vyhledat druha tam, kde nechal ranec.<br class="calibre11"/>
Zuřivě koukal jako divý kanec<br class="calibre11"/>
a skřípal zuby, takový měl vztek.<br class="calibre11"/>
A vypravil se rychle na zámek, za velkomožným pánem, s nímž měl styk, neboť byl
toho pána zpovědník a pán byl vládcem všeho okolí.<br class="calibre11"/>
Tak vpadl fráter, zuřivý a zlý,<br class="calibre11"/>
na velmože, když seděl při tabuli.<br class="calibre11"/>
Sotvaže vzteky vyřkl slova půli,<br class="calibre11"/>
až nakonec se zmoh na „Pozdrav Bůh!“<br class="calibre11"/>
Pán k němu vzhléd a řek pak: „Dejž to Bůh!<br class="calibre11"/>
Vy, bratře Jene? V jakém jste to zmatku?<br class="calibre11"/>
Už vidím, že je něco v nepořádku.<br class="calibre11"/>
Co, přepadli vás v lese loupežníci?<br class="calibre11"/>
Či co se stalo? Pojďte mi to říci<br class="calibre11"/>
a já to spravím, nejlíp jak jen mohu!“</p>

<p class="mlpverse">„Budu se za to za vás modlit k Bohu!<br class="calibre11"/>
Ve vaší vsi mě tupí!“ fráter řek.<br class="calibre11"/>
„I poslední a bídný pacholek<br class="calibre11"/>
by cítil urážku, jakou já dnes<br class="calibre11"/>
ve vaší vlastní vesnici jsem snes.<br class="calibre11"/>
A nejhorší je při tom všem ta věc,<br class="calibre11"/>
že ten váš sedlák, starý šedivec,<br class="calibre11"/>
potupil celou naši řeholi!“</p>

<p class="mlpverse">„No, mistře,“ pán řek, „to snad přebolí…“<br class="calibre11"/>
„Ne mistr, sluha váš!“ vpad onen brach.<br class="calibre11"/>
„Měl jsem sic hodnost mistra na školách,<br class="calibre11"/>
Bůh nechce však, by zvali nás tak jiní<br class="calibre11"/>
na místě veřejném, i v této síni.“</p>

<p class="mlpverse">„To nic,“ řek pán, „tak copak, propána?“<br class="calibre11"/>
A fráter výbuch: „Hnusná pohana<br class="calibre11"/>
mě stihla dnes, a tím i celý řád,<br class="calibre11"/>
a když to budem dále rozbírat,<br class="calibre11"/>
i svatou církev; boží na to trest!“</p>

<p class="mlpverse">„Jen klid,“ děl pán, „a nenechte se vést<br class="calibre11"/>
svým rozčilením; jste můj zpovědník,<br class="calibre11"/>
sůl země, spása; proto nač ten křik?<br class="calibre11"/>
Pro lásku boží, zachovejte klid.<br class="calibre11"/>
Rcete, oč jde!“ — Tak spěchal vyklopit,<br class="calibre11"/>
však víte co, jak slyšeli jste výše.</p>

<p class="mlpverse">Domácí paní poslouchala tiše,<br class="calibre11"/>
až vyprávění bylo skoncováno.<br class="calibre11"/>
„Ach Matko Boží,“ vzkřikla, „svatá Panno!<br class="calibre11"/>
A to je vše? Snad jsme se nepřeslechli?“<br class="calibre11"/>
„Madam,“ řek mnich, „tak co byste mu řekli?“<br class="calibre11"/>
„Co říci?“ děla. „Co, při Hospodinu,<br class="calibre11"/>
nežli že sprosťák proved sprosťačinu.<br class="calibre11"/>
Co na to říci? Bůh jej zatrať za to!<br class="calibre11"/>
V nemocné hlavě myšlenky se matou.<br class="calibre11"/>
Na hlavu jistě tenhle člověk pad!“</p>

<p class="mlpverse">„Madam,“ řek na to, „já vám nechci lhát;<br class="calibre11"/>
jestli mi jinou pomstu nepřiznají,<br class="calibre11"/>
já zostudím ho v celém širém kraji,<br class="calibre11"/>
rouhače, který drze trouf si chtít,<br class="calibre11"/>
ať rozdělím, co nelze rozdělit!<br class="calibre11"/>
Všem stejným dílem! Ďábla nadělení!“</p>

<p class="mlpverse">Pán tiše seděl jak u vytržení<br class="calibre11"/>
a stále dumal, jak by na to káp.<br class="calibre11"/>
„Kde to jen sebral, zatracený chlap,<br class="calibre11"/>
dát fráteru tak těžký hlavolam?<br class="calibre11"/>
Na to bych nikdy nepřišel já sám!<br class="calibre11"/>
Co to jen vlezlo do té palice!<br class="calibre11"/>
Vždyť ještě nikdy v aritmetice<br class="calibre11"/>
záhadu takhle těžkou neřešili.<br class="calibre11"/>
Jak může člověk dostat stejné díly,<br class="calibre11"/>
a to co do pachu i do zvuku,<br class="calibre11"/>
z pouhého pšouku? Ó ty vykuku!<br class="calibre11"/>
Opravdu, tohle nakukal mu ďas!<br class="calibre11"/>
To na mou duši končí každý špás,<br class="calibre11"/>
kdo pomyslel by na to jaktěživ?<br class="calibre11"/>
Každému stejně! Jak? To je ten div!“<br class="calibre11"/>
To ale nejde! To nemůže být!<br class="calibre11"/>
Čertovský chlapík! Bůh mu nedej klid!<br class="calibre11"/>
Vždyť ten zvuk pšouku, jeho rachocení,<br class="calibre11"/>
není nic více nežli vzdušné chvění,<br class="calibre11"/>
jež ponenáhlu zmizí, doproudí.<br class="calibre11"/>
Ne, na mou duši, kdopak rozsoudí,<br class="calibre11"/>
zdali se zvuk všem rovnoměrně nes?!<br class="calibre11"/>
Vida ho, chlapa! Ale jaký běs<br class="calibre11"/>
mu vnuk tak chytit mého zpovědníka?<br class="calibre11"/>
Ďábel ho posed, ať kdo co chce říká!<br class="calibre11"/>
Nechme ho být a k jídlu pojďme si,<br class="calibre11"/>
ať sám se, k čertu, někde oběsí!“</p>

<p class="mlpverse">Ten pán měl vedle svého panoše<br class="calibre11"/>
k obsluze stolu; ten to slyšel vše,<br class="calibre11"/>
slovo co slovo, co jsem vám tu řek,<br class="calibre11"/>
a děl: „Můj pane, moh bych za štůček<br class="calibre11"/>
na nové šaty rozptýlit váš mrak,<br class="calibre11"/>
kdybyste neřek, že jsem nezdvořák,<br class="calibre11"/>
a poradit zde panu fráteru,<br class="calibre11"/>
jak rozdělit pšouk všemu klášteru.“</p>

<p class="mlpverse">„Mluv, a máš dostat,“ odvětil mu pán,<br class="calibre11"/>
„své šaty, Pánbůh ví a svatý Jan!“</p>

<p class="mlpverse">A panoš řek: „Až hezký čas dá Bůh<br class="calibre11"/>
a ani vánek nerozčeří vzduch,<br class="calibre11"/>
ať kolo od vozu sem dokutálí,<br class="calibre11"/>
o všechny loukotě však buďte dbalý,<br class="calibre11"/>
kolo jich mívá tucet obyčejně.<br class="calibre11"/>
A fráterů pak přiveďte sem stejně;<br class="calibre11"/>
vždyť ze třinácti konvent pozůstává,<br class="calibre11"/>
a zde pan zpovědník, co moudrá hlava<br class="calibre11"/>
třináctý bude. Všichni pospolu<br class="calibre11"/>
pak zároveň si kleknou ke kolu<br class="calibre11"/>
a každý fráter k jedné loukoti<br class="calibre11"/>
nos přitiskne, ten sem, ten naproti;<br class="calibre11"/>
a váš pan zpovědník, ať Bůh s ním stojí,<br class="calibre11"/>
svůj nos ať drží právě na náboji.<br class="calibre11"/>
Pak sem s tím chlapem s břichem plným plynů,<br class="calibre11"/>
ať má je nafouklé jak tamburínu,<br class="calibre11"/>
a přikažte mu, aby tady fouk<br class="calibre11"/>
do středu kola ještě jeden pšouk.<br class="calibre11"/>
A uvidíte — ať mi hlavu srazí,<br class="calibre11"/>
jestli vás zklamu — důkaz nad důkazy,<br class="calibre11"/>
že zvuk se bude rovnoměrně brát<br class="calibre11"/>
ke koncím loukotí, a stejně smrad.<br class="calibre11"/>
A důstojného pana zpovědníka,<br class="calibre11"/>
nad něhož ve cti nikdo nevyniká,<br class="calibre11"/>
ať čeká první plod, jak se to patří!<br class="calibre11"/>
Ten dobrý zvyk už mají páni bratří,<br class="calibre11"/>
že první ve cti první obslouží,<br class="calibre11"/>
a to si jistě plně zaslouží.<br class="calibre11"/>
Vždyť dneska jsme se poučili velmi,<br class="calibre11"/>
když jeho hlas k nám duněl z kazatelny,<br class="calibre11"/>
že pokud o mne jde, já řekl bych,<br class="calibre11"/>
tří pšouků třeba ať má plný čích,<br class="calibre11"/>
a bratří by mu přáli vrchovatě,<br class="calibre11"/>
vždyť počíná si čacky tak a svatě.“</p>

<p class="mlpverse">Pán, paní, všichni (kromě frátra) lidé<br class="calibre11"/>
řekli, že panoš vyhrál nad Euklidem,<br class="calibre11"/>
že Ptolemaios nemluvil by líp.<br class="calibre11"/>
A poznali, že sedláku jen vtip<br class="calibre11"/>
a chytrá hlava vnukly jeho žert,<br class="calibre11"/>
že nebláznil a nepošed ho čert.<br class="calibre11"/>
Tak nové šaty dostal panoš milý —<br class="calibre11"/>
a já už končím, už jsme skoro v cíli.</p>

</div>
</body>
</html>