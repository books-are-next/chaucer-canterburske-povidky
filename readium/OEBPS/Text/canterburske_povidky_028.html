<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Canterburské povídky</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection3">
<h2 class="mlpuroven2kapitola">Povídka kolejního správce</h2>

<p class="mlptextbez1radku">má 362 sdruženě rýmovaných veršů. Řada přišla na
kuchaře, on však zůstával vzadu, všecek ospalý, neboť si minulý večer řádně
přihnul. Kolejní správce se proto nabídl, že bude vyprávět místo něho, a jaksepatří
opilému kuchaři vyčinil.</p>

<p class="mlptext"><span class="calibre16">Kuchař se chtěl na něho
vrhnout, v rozmachu však spadl z koně a všichni měli co dělat, aby jej opět
zdvihli do sedla. Hostinský viděl, že s opilcem nic nebude, a udělil slovo
správci; upozornil jej však, že nebylo prozíravé kuchaře dráždit; vždyť by mohl
na správce vyzvonit nesrovnalosti v jeho účtech. Správce se polekal, a než
začal svou povídku, dal kuchaři na usmířenou doušek dobrého vína ze své cestovní
láhve.</span></p>

<p class="mlptext">Když kdysi žil sluneční bůh Phoebus na zemi, byl to švarný
mladý rytíř, který miloval chrabré kousky a zpěv a hudbu. Jako odznak své
statečnosti nosil stále s sebou zlatý luk.</p>

<p class="mlptext"><span class="calibre17">Měl ve svém domě vránu,
kterou naučil vyprávět všelijaké příběhy, která uměla zpívat nade všechny
slavíky a byla sněhobílá jako labuť.</span></p>

<p class="mlptext">Phoebus byl ženat se ženou, kterou velice miloval a žárlivě ji
zavíral doma. A to byla jeho chyba; vždyť každý pták dá přednost svobodě před
klecí, třeba pozlacenou. Tak se stalo, že když byl Phoebus jednou nepřítomen,
jeho žena poslala pro svého milence, hrubého člověka, jenž se s jejím manželem
ani měřit nemohl, a s ním prováděla různé prostopášnosti.</p>

<p class="mlptext"><span class="calibre16">Bílá vrána ve své kleci
mlčky vše pozorovala, a když se Phoebus vrátil domů, začala na něho pokřikovat:
„Paroháči! Paroháči!“ Na dotaz udiveného Phoeba vyprávěla mu pak, jak ho žena
nedůstojně podvádí.</span></p>

<p class="mlptext">Phoebus ve hněvu popadl luk a na místě svou ženu zastřelil. A ze
žalu nad tím rozbil svoje hudební nástroje a obrátil se na vránu, podezřívaje
ji, že ho svým zlým jazykem dohnala k zabití nevinné. Za trest ji zbavil daru
zpěvu a její bílé peří proměnil navždy v černé, jak to od těch dob vidíme na
všech vránách.</p>

<p class="mlptext">Tento příběh je poučením, že si má každý dát pozor na jazyk a nežalovat
žárlivým mužům na jejich ženy, aby sám zbytečně nepykal.</p>

</div>
</body>
</html>